T21n1394_001:0911a17	佛說安宅神呪經	佛 說 安 宅 神 呪 經 
T21n1394_001:0911a19	後漢失譯人名	後 漢 失 譯 人 名 
T21n1394_001:0911a20	如是我聞。一時佛住舍衛國祇樹給孤獨園。	如是我聞 一 時 佛 住 舍 衛 國 祇 樹 給 孤 獨 園 
T21n1394_001:0911a21	與千二百五十比丘。皆阿羅漢諸漏已盡。身	與 千二百五十 比 丘 皆 阿 羅 漢 諸漏已盡 身 
T21n1394_001:0911a22	心澄靜六通無礙。其名曰大智舍利弗摩訶	心 澄 靜 六 通 無 礙 其 名 曰 大 智 舍 利 弗 摩 訶 
T21n1394_001:0911a23	目揵連。摩訶迦葉摩訶迦旃延須菩提等。復	目 揵 連 摩 訶 迦 葉 摩 訶 迦 旃 延 須 菩 提 等 復 
T21n1394_001:0911a24	有菩薩摩訶薩八千人俱。文殊師利菩薩導	有 菩薩摩訶薩 八 千 人 俱 文 殊 師 利 菩 薩 導 
T21n1394_001:0911a25	師菩薩。虛空藏菩薩觀世音菩薩救脫菩薩。	師 菩 薩 虛 空 藏 菩 薩 觀 世 音 菩 薩 救 脫 菩 薩 
T21n1394_001:0911a26	如是等菩薩摩訶薩威德自在。復有比丘比	如 是 等 菩薩摩訶薩 威德自在 復 有 比 丘 比 
T21n1394_001:0911a27	丘尼優婆塞優婆夷。天龍夜叉八部鬼神共	丘 尼 優 婆 塞 優 婆 夷 天 龍 夜 叉 八 部 鬼 神 共 
T21n1394_001:0911a28	相圍繞說微妙法。時有離車長者子五十人	相 圍 繞 說微妙法 時 有 離 車 長 者 子 五 十 人 
T21n1394_001:0911a29	俱。身坌塵土懷憂愁慼。猶如有人生失父母	俱 身 坌 塵 土 懷 憂 愁 慼 猶 如 有 人 生 失 父 母 
T21n1394_001:0911b01	所愛妻子。來至佛所頭面作禮却住一面。	所 愛 妻 子 來 至 佛 所 頭面作禮 却 住 一 面 
T21n1394_001:0911b02	爾時世尊知而故問。諸長者子以何因緣而	爾 時 世 尊 知 而 故 問 諸 長 者 子 以何因緣 而 
T21n1394_001:0911b03	有惱色。憂愁不樂失於常容。時諸長者子同	有 惱 色 憂 愁 不 樂 失 於 常 容 時 諸 長 者 子 同 
T21n1394_001:0911b04	聲俱白佛言。世尊未審人居世間。頗有家	聲 俱 白 佛 言 世 尊 未 審 人 居 世 間 頗 有 家 
T21n1394_001:0911b05	宅吉凶以不。佛即答言如是。諸事皆由眾生	宅 吉 凶 以 不 佛 即 答 言 如 是 諸 事 皆 由 眾 生 
T21n1394_001:0911b06	心行。夢想所造不得都無。諸離車等白佛言。	心 行 夢 想 所 造 不 得 都 無 諸 離 車 等 白 佛 言 
T21n1394_001:0911b07	世尊弟子等蒙宿緣一毫之福。得覩如來慈	世 尊 弟 子 等 蒙 宿 緣 一 毫 之 福 得 覩 如 來 慈 
T21n1394_001:0911b08	化無遺。開甘露門潤以法雨。復有何罪生此	化 無 遺 開 甘 露 門 潤 以 法 雨 復 有 何 罪 生 此 
T21n1394_001:0911b09	五濁極惡之世。懷憂抱苦怖懼萬端不捨須	五 濁 極 惡 之 世 懷 憂 抱 苦 怖 懼 萬 端 不 捨 須 
T21n1394_001:0911b10	臾。所以言者自惟弟子德淺福薄。所居舍	臾 所 以 言 者 自 惟 弟 子 德 淺 福 薄 所 居 舍 
T21n1394_001:0911b11	宅災怪頻疊。惡魔日夜競共侵陵。坐臥不安	宅 災 怪 頻 疊 惡 魔 日 夜 競 共 侵 陵 坐 臥 不 安 
T21n1394_001:0911b12	如懷湯火。自頃已來失去善心無所恃怙。唯	如 懷 湯 火 自 頃 已 來 失 去 善 心 無 所 恃 怙 唯 
T21n1394_001:0911b13	願世尊受弟子請臨降所居賜為安宅。勅諸	願 世 尊 受 弟 子 請 臨 降 所 居 賜 為 安 宅 勅 諸 
T21n1394_001:0911b14	守宅諸神及四時禁忌。常來榮衛使日夜安	守 宅 諸 神 及 四 時 禁 忌 常 來 榮 衛 使 日 夜 安 
T21n1394_001:0911b15	吉災禍消滅。佛言善哉善哉。當如汝說吾自	吉 災 禍 消 滅 佛 言 善哉善哉 當 如 汝 說 吾 自 
T21n1394_001:0911b16	知時。	知 時 
T21n1394_001:0911b17	爾時世尊明旦勅諸弟子。可各整衣服當入	爾 時 世 尊 明 旦 勅 諸 弟 子 可 各 整 衣 服 當 入 
T21n1394_001:0911b18	聚落。各持應器往至長者子舍。飯食既畢敷	聚 落 各 持 應 器 往 至 長 者 子 舍 飯 食 既 畢 敷 
T21n1394_001:0911b19	轉輪座。為諸長者說微妙法。令離怖畏身心	轉 輪 座 為 諸 長 者 說微妙法 令 離 怖 畏 身 心 
T21n1394_001:0911b20	悅樂。時諸離車各生歡喜。猶如比丘入第三	悅 樂 時 諸 離 車 各 生 歡 喜 猶 如 比 丘 入 第 三 
T21n1394_001:0911b21	禪。爾時世尊即呼守宅諸神。來到佛所而告	禪 爾 時 世 尊 即 呼 守 宅 諸 神 來 到 佛 所 而 告 
T21n1394_001:0911b22	之言。自今已後是諸神鬼。不得妄作恐動。令	之 言 自 今 已 後 是 諸 神 鬼 不 得 妄 作 恐 動 令 
T21n1394_001:0911b23	某等不安恒懷憂怖。吾當使大力鬼神。碎	某 等 不 安 恒 懷 憂 怖 吾 當 使 大 力 鬼 神 碎 
T21n1394_001:0911b24	滅汝身令如微塵。	滅 汝 身 令 如 微 塵 
T21n1394_001:0911b25	爾時世尊復告大眾。諸善男子善女人等。吾	爾 時 世 尊 復 告 大 眾 諸 善 男 子 善 女 人 等 吾 
T21n1394_001:0911b26	涅槃後五百歲中。眾生垢重邪見轉熾　魔道	涅 槃 後 五 百 歲 中 眾 生 垢 重 邪 見 轉 熾 魔 道 
T21n1394_001:0911b27	競興妖魅妄作。[門@視]人門戶各伺人便。覓人長	競 興 妖 魅 妄 作 [門視] 人 門 戶 各 伺 人 便 覓 人 長 
T21n1394_001:0911b28	短為作不祥種種留難。當爾之時是諸弟子。	短 為 作 不 祥 種 種 留 難 當 爾 之 時 是 諸 弟 子 
T21n1394_001:0911b29	應當一心念佛念法念比丘僧。齋戒清淨奉	應 當 一 心 念 佛 念 法 念 比 丘 僧 齋 戒 清 淨 奉 
T21n1394_001:0911c01	持三歸五戒十善八關齋戒。日夕六時禮拜	持 三 歸 五 戒 十 善 八關齋戒 日 夕 六 時 禮 拜 
T21n1394_001:0911c02	懺悔勤心精進。請清淨僧設安宅齋。燒眾名	懺 悔 勤 心 精 進 請 清 淨 僧 設 安 宅 齋 燒 眾 名 
T21n1394_001:0911c03	香然燈續明。露出中庭讀是經典。某等安居	香 然 燈 續 明 露 出 中 庭 讀 是 經 典 某 等 安 居 
T21n1394_001:0911c04	立宅已來。建立南庌北堂東西之廂。碓磨倉	立 宅 已 來 建 立 南 庌 北 堂 東 西 之 廂 碓 磨 倉 
T21n1394_001:0911c05	庫井竈門牆。園林池沼六畜之欄。或復移房	庫 井 竈 門 牆 園 林 池 沼 六 畜 之 欄 或 復 移 房 
T21n1394_001:0911c06	動土穿鑿非時。或犯觸伏龍騰蛇青龍白虎	動 土 穿 鑿 非 時 或 犯 觸 伏 龍 騰 蛇 青 龍 白 虎 
T21n1394_001:0911c07	朱雀玄武。六甲禁忌十二時神門庭戶陌井	朱 雀 玄 武 六 甲 禁 忌 十 二 時 神 門 庭 戶 陌 井 
T21n1394_001:0911c08	竈精露。堂上戶中溷邊之神。我今持諸佛神	竈 精 露 堂 上 戶 中 溷 邊 之 神 我 今 持 諸 佛 神 
T21n1394_001:0911c09	力菩薩威光般若波羅蜜力。勅宅前宅後宅	力 菩 薩 威 光 般 若 波 羅 蜜 力 勅 宅 前 宅 後 宅 
T21n1394_001:0911c10	左宅右宅中守神神子神母。伏龍騰蛇六甲	左 宅 右 宅 中 守 神 神 子 神 母 伏 龍 騰 蛇 六 甲 
T21n1394_001:0911c11	禁忌。十二時神飛屍邪忤魍魎鬼神。因託形	禁 忌 十 二 時 神 飛 屍 邪 忤 魍 魎 鬼 神 因 託 形 
T21n1394_001:0911c12	聲寄名附著。自今已後不得妄嬈我弟子等。	聲 寄 名 附 著 自 今 已 後 不 得 妄 嬈 我 弟 子 等 
T21n1394_001:0911c13	神子神母宅中諸神邪魅蠱道魍魎弊魔	神 子 神 母 宅 中 諸 神 邪 魅 蠱 道 魍 魎 弊 魔 
T21n1394_001:0911c14	各安所在不得妄相侵陵為作衰惱。令某甲	各 安 所 在 不 得 妄 相 侵 陵 為 作 衰 惱 令 某 甲 
T21n1394_001:0911c15	等驚動怖畏。當如我教。若不順我語令汝等	等 驚 動 怖 畏 當 如 我 教 若 不 順 我 語 令 汝 等 
T21n1394_001:0911c16	頭。破作七分如多羅樹枝。	頭 破 作 七 分 如 多 羅 樹 枝 
T21n1394_001:0911c17	爾時世尊而說呪曰。	爾 時 世 尊 而 說 呪 曰 
T21n1394_001:0911c18	　南無佛陀四野　　南無達摩四野	 南 無 佛 陀 四 野 南 無 達 摩 四 野 
T21n1394_001:0911c19	　南無僧伽四野	 南 無 僧 伽 四 野 
T21n1394_001:0911c20	今為弟子某甲承佛威力而說神呪。	今 為 弟 子 某 甲 承 佛 威 力 而 說 神 呪 
T21n1394_001:0911c21	　一足眾生莫惱我　　二足眾生莫惱我	 一 足 眾 生 莫 惱 我 二 足 眾 生 莫 惱 我 
T21n1394_001:0911c22	　三足眾生莫惱我　　四足眾生莫惱我	 三 足 眾 生 莫 惱 我 四 足 眾 生 莫 惱 我 
T21n1394_001:0911c23	我有一切大慈大悲愍念一切眾生。汝等惡	我 有 一 切 大慈大悲 愍 念 一 切 眾 生 汝 等 惡 
T21n1394_001:0911c24	魔各還所屬。不得橫忓擾亂我弟子等。復說	魔 各 還 所 屬 不 得 橫 忓 擾 亂 我 弟 子 等 復 說 
T21n1394_001:0911c25	呪曰。	呪 曰 
T21n1394_001:0911c26	白黑龍王　善子龍王　漚鉢羅龍王　阿	白 黑 龍 王 善 子 龍 王 漚 鉢 羅 龍 王 阿 
T21n1394_001:0911c27	耨大龍王	耨 大 龍 王 
T21n1394_001:0911c28	結界呪文	結 界 呪 文 
T21n1394_001:0911c29	伽婆致　伽婆致　悉波呵　東方大神龍	伽 婆 致 伽 婆 致 悉 波 呵 東 方 大 神 龍 
T21n1394_001:0912a01	王　七里結界　金剛宅　南方大神龍王	王 七 里 結 界 金 剛 宅 南 方 大 神 龍 王 
T21n1394_001:0912a02	　七里結界　金剛宅　西方大神龍王　七里	 七 里 結 界 金 剛 宅 西 方 大 神 龍 王 七 里 
T21n1394_001:0912a03	結界　金剛宅　北方大神龍王　七里結界	結 界 金 剛 宅 北 方 大 神 龍 王 七 里 結 界 
T21n1394_001:0912a04	　金剛宅　如是三說	 金 剛 宅 如是三說 
T21n1394_001:0912a05	東方婆鳩深山娑羅伽扠汝百鬼頸著枷	東 方 婆 鳩 深 山 娑 羅 伽 扠 汝 百 鬼 頸 著 枷 
T21n1394_001:0912a06	　南方婆鳩深山娑羅伽扠汝百鬼頸著枷	 南 方 婆 鳩 深 山 娑 羅 伽 扠 汝 百 鬼 頸 著 枷 
T21n1394_001:0912a07	　西方婆鳩深山娑羅伽扠汝百鬼頸著枷	 西 方 婆 鳩 深 山 娑 羅 伽 扠 汝 百 鬼 頸 著 枷 
T21n1394_001:0912a08	　北方婆鳩深山娑羅伽扠汝百鬼頸著枷	 北 方 婆 鳩 深 山 娑 羅 伽 扠 汝 百 鬼 頸 著 枷 
T21n1394_001:0912a09	　如是三說	 如是三說 
T21n1394_001:0912a10	主疾病者主頭痛者。主人舍宅門戶者。當歛	主 疾 病 者 主 頭 痛 者 主 人 舍 宅 門 戶 者 當 歛 
T21n1394_001:0912a11	諸毒不得擾我諸弟子。若不順我呪頭破作	諸 毒 不 得 擾 我 諸 弟 子 若 不 順 我 呪 頭 破 作 
T21n1394_001:0912a12	七分。爾時世尊而說偈言。	七 分 爾 時 世 尊 而 說 偈 言 
T21n1394_001:0912a13	　造宅立堂宇　　安育諸群生	 造 宅 立 堂 宇 安 育 諸 群 生 
T21n1394_001:0912a14	　園林并池沼　　門牆及與圊	 園 林 并 池 沼 門 牆 及 與 圊 
T21n1394_001:0912a15	　起心興舍室　　動靜應聖靈	 起 心 興 舍 室 動 靜 應 聖 靈 
T21n1394_001:0912a16	　稽首歸命佛　　眾魔莫能傾	 稽 首 歸 命 佛 眾 魔 莫 能 傾 
T21n1394_001:0912a17	　明燈照無極　　五眼因之生	 明 燈 照 無 極 五 眼 因 之 生 
T21n1394_001:0912a18	　法王大呪力　　動破魔億千	 法 王 大 呪 力 動 破 魔 億 千 
T21n1394_001:0912a19	　如來慈普潤　　威光徹無邊	 如 來 慈 普 潤 威 光 徹 無 邊 
T21n1394_001:0912a20	　莫等咸歸命　　眾邪各自遷	 莫 等 咸 歸 命 眾 邪 各 自 遷 
T21n1394_001:0912a21	佛告日月五星二十八宿天神龍鬼。皆來受	佛 告 日 月 五 星 二 十 八 宿 天 神 龍 鬼 皆 來 受 
T21n1394_001:0912a22	教明聽　佛告言。不得前却某甲之家。或作	教 明 聽 佛 告 言 不 得 前 却 某 甲 之 家 或 作 
T21n1394_001:0912a23	東廂西廂南[宋木+牙]北堂。勅日遊月殺土府將軍。	東 廂 西 廂 南 [宋木牙] 北 堂 勅 日 遊 月 殺 土 府 將 軍 
T21n1394_001:0912a24	青龍白虎朱雀玄武。歲月劫殺六甲禁忌。土	青 龍 白 虎 朱 雀 玄 武 歲 月 劫 殺 六 甲 禁 忌 土 
T21n1394_001:0912a25	府伏龍莫妄東西。若有動靜燒香啟聞。某甲	府 伏 龍 莫 妄 東 西 若 有 動 靜 燒 香 啟 聞 某 甲 
T21n1394_001:0912a26	宅舍是佛金剛之地。面二百步佛有約言。諸	宅 舍 是 佛 金 剛 之 地 面 二 百 步 佛 有 約 言 諸 
T21n1394_001:0912a27	疫鬼神不得妄。忤忤者頭破作七分。身不	疫 鬼 神 不 得 妄 忤 忤 者 頭 破 作 七 分 身 不 
T21n1394_001:0912a28	得全不得水漿。去離本宮宅舍。已成富貴吉	得 全 不 得 水 漿 去 離 本 宮 宅 舍 已 成 富 貴 吉 
T21n1394_001:0912a29	遷田作大得所願。光榮行來在軍。仕宦宜官	遷 田 作 大 得 所 願 光 榮 行 來 在 軍 仕 宦 宜 官 
T21n1394_001:0912b01	門戶昌熾。百子千孫父慈子孝。男女忠貞兄	門 戶 昌 熾 百 子 千 孫 父 慈 子 孝 男 女 忠 貞 兄 
T21n1394_001:0912b02	良弟順。崇義仁賢所願如意。十方證明行如	良 弟 順 崇 義 仁 賢 所 願 如 意 十 方 證 明 行 如 
T21n1394_001:0912b03	菩薩得道如佛。佛告阿難若欲安宅。露出中	菩 薩 得 道 如 佛 佛 告 阿 難 若 欲 安 宅 露 出 中 
T21n1394_001:0912b04	庭然四十九燈。掃灑燒香一心懺悔。禮十方	庭 然 四 十 九 燈 掃 灑 燒 香 一 心 懺 悔 禮 十 方 
T21n1394_001:0912b05	諸佛。阿難又白佛言。當何名斯經。佛語阿難。	諸 佛 阿 難 又 白 佛 言 當 何 名 斯 經 佛 語 阿 難 
T21n1394_001:0912b06	此經名如來大悲不可思議神力。亦名愍念	此 經 名 如來大悲 不可思議 神 力 亦 名 愍 念 
T21n1394_001:0912b07	眾生安宅破魔神呪佛說經竟大眾歡喜作禮	眾 生 安 宅 破 魔 神 呪 佛 說 經 竟 大 眾 歡 喜 作 禮 
T21n1394_001:0912b08	奉行。	奉 行 
T21n1394_001:0912b09	佛說安宅神呪經	佛 說 安 宅 神 呪 經 
