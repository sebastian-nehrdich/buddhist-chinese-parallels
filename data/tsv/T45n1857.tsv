T45n1857_001:0143b14	寶藏論	寶 藏 論 
T45n1857_001:0143b16	長安沙門釋僧肇著	長 安 沙 門 釋 僧 肇 著 
T45n1857_001:0143b17	廣照空有品第一	廣 照 空 有 品 第 一 
T45n1857_001:0143b18	空可空非真空。色可色非真色。真色無形。真	空 可 空 非 真 空 色 可 色 非 真 色 真 色 無 形 真 
T45n1857_001:0143b19	空無名。無名名之父。無色色之母。為萬物之	空 無 名 無 名 名 之 父 無 色 色 之 母 為 萬 物 之 
T45n1857_001:0143b20	根源。作天地之太祖。上施玄象。下列冥庭。元	根 源 作 天 地 之 太 祖 上 施 玄 象 下 列 冥 庭 元 
T45n1857_001:0143b21	氣含於大象。大象隱於無形。為識物之靈。靈	氣 含 於 大 象 大 象 隱 於 無 形 為 識 物 之 靈 靈 
T45n1857_001:0143b22	中有神。神中有身。無為變化。各稟乎自然。微	中 有 神 神 中 有 身 無 為 變 化 各 稟 乎 自 然 微 
T45n1857_001:0143b23	有事用。漸有形名。形興未質。名起未名。形各	有 事 用 漸 有 形 名 形 興 未 質 名 起 未 名 形 各 
T45n1857_001:0143b24	既兆。遊氣亂清。寂兮寥兮。寬兮廓兮。分兮別	既 兆 遊 氣 亂 清 寂 兮 寥 兮 寬 兮 廓 兮 分 兮 別 
T45n1857_001:0143b25	兮。上則有君。下則有臣。父子親其居。尊卑異	兮 上 則 有 君 下 則 有 臣 父 子 親 其 居 尊 卑 異 
T45n1857_001:0143b26	其位。起教敘其因。然後國分其界。人部其	其 位 起 教 敘 其 因 然 後 國 分 其 界 人 部 其 
T45n1857_001:0143b27	家。各守其位。禮義興行。有善可稱。有惡可	家 各 守 其 位 禮 義 興 行 有 善 可 稱 有 惡 可 
T45n1857_001:0143b28	名。善人所重。惡人所輕。於是即是非而競生。	名 善 人 所 重 惡 人 所 輕 於 是 即 是 非 而 競 生 
T45n1857_001:0143b29	其智有解。其愚有縛。上施煩形。下無寂樂。失	其 智 有 解 其 愚 有 縛 上 施 煩 形 下 無 寂 樂 失 
T45n1857_001:0143c01	自然之志。拘物外之約。迷無為之為。動有作	自 然 之 志 拘 物 外 之 約 迷 無 為 之 為 動 有 作 
T45n1857_001:0143c02	之作。其名教既行。使上下之應諾爾乃聲立	之 作 其 名 教 既 行 使 上 下 之 應 諾 爾 乃 聲 立 
T45n1857_001:0143c03	五音。色立五色。行立五行。德立五德。差之毫	五 音 色 立 五 色 行 立 五 行 德 立 五 德 差 之 毫 
T45n1857_001:0143c04	釐。過犯山嶽。律禁未然。令防未欲。無放蕩之	釐 過 犯 山 嶽 律 禁 未 然 令 防 未 欲 無 放 蕩 之 
T45n1857_001:0143c05	寬。有多方之局。所以然者。為人而不知足。斯	寬 有 多 方 之 局 所 以 然 者 為 人 而 不 知 足 斯 
T45n1857_001:0143c06	為濁亂之時。有弟有師。師有所訓。弟有所依。	為 濁 亂 之 時 有 弟 有 師 師 有 所 訓 弟 有 所 依 
T45n1857_001:0143c07	天地寥落。宇宙寬廓。中有煙塵。清虛翳膜。巍	天 地 寥 落 宇 宙 寬 廓 中 有 煙 塵 清 虛 翳 膜 巍 
T45n1857_001:0143c08	巍之形。內神外靈。妄有想慮。真一闇冥。其妄	巍 之 形 內 神 外 靈 妄 有 想 慮 真 一 闇 冥 其 妄 
T45n1857_001:0143c09	有識。其真有惑。非取而取。非得而得。是故理	有 識 其 真 有 惑 非 取 而 取 非 得 而 得 是 故 理 
T45n1857_001:0143c10	則無窮。物則無極。動兮亂兮。內發三毒。視兮	則 無 窮 物 則 無 極 動 兮 亂 兮 內 發 三 毒 視 兮 
T45n1857_001:0143c11	聽兮。外受五欲。其心慌慌。其身忙忙。觸物	聽 兮 外 受 五 欲 其 心 慌 慌 其 身 忙 忙 觸 物 
T45n1857_001:0143c12	動作。如火煌煌。故聖人立正教。置真謨。使無	動 作 如 火 煌 煌 故 聖 人 立 正 教 置 真 謨 使 無 
T45n1857_001:0143c13	知之侶。上下相依。修無為。息有餘。漸至乎如	知 之 侶 上 下 相 依 修 無 為 息 有 餘 漸 至 乎 如 
T45n1857_001:0143c14	如。如如之理。同本真軌。不可以修證。不可以	如 如 如 之 理 同 本 真 軌 不 可 以 修 證 不 可 以 
T45n1857_001:0143c15	希冀。惟寂滅性耳。夫真也者。無洲無渚。無伴	希 冀 惟 寂 滅 性 耳 夫 真 也 者 無 洲 無 渚 無 伴 
T45n1857_001:0143c16	無侶。無涯無際。無處無所。能為萬物之祖宗。	無 侶 無 涯 無 際 無 處 無 所 能 為 萬 物 之 祖 宗 
T45n1857_001:0143c17	非目視。非耳聞。非形色。非幻魂。能為三界之	非 目 視 非 耳 聞 非 形 色 非 幻 魂 能 為 三 界 之 
T45n1857_001:0143c18	根門。其正者先離形。次泯情。不依物。不拘	根 門 其 正 者 先 離 形 次 泯 情 不 依 物 不 拘 
T45n1857_001:0143c19	生。可以合大道通神明。有用曰神。有形曰身。	生 可 以 合 大 道 通 神 明 有 用 曰 神 有 形 曰 身 
T45n1857_001:0143c20	無為曰道。無相曰真。應物而號。隨物而造。常	無 為 曰 道 無 相 曰 真 應 物 而 號 隨 物 而 造 常 
T45n1857_001:0143c21	住常存。不生不老。理合萬德。事出千巧。事雖	住 常 存 不 生 不 老 理 合 萬 德 事 出 千 巧 事 雖 
T45n1857_001:0143c22	無窮。理終一道。無有證者。無有得者。然不證	無 窮 理 終 一 道 無 有 證 者 無 有 得 者 然 不 證 
T45n1857_001:0143c23	不得。恒處心惑。其心不真。惑亂餘人。恍然	不 得 恒 處 心 惑 其 心 不 真 惑 亂 餘 人 恍 然 
T45n1857_001:0143c24	惚然。如有魍魎。似有思想。究兮推兮。了無	惚 然 如 有 魍 魎 似 有 思 想 究 兮 推 兮 了 無 
T45n1857_001:0143c25	指掌。如空忽雲。如鏡忽塵。彼此緣起。而以妄	指 掌 如 空 忽 雲 如 鏡 忽 塵 彼 此 緣 起 而 以 妄 
T45n1857_001:0143c26	存。有妄曰愚。無妄曰真。真氷釋水。妄水結	存 有 妄 曰 愚 無 妄 曰 真 真 氷 釋 水 妄 水 結 
T45n1857_001:0143c27	氷。氷水之二。其體不異。迷妄曰愚。惺真曰	氷 氷 水 之 二 其 體 不 異 迷 妄 曰 愚 惺 真 曰 
T45n1857_001:0143c28	智。其水也冬不可釋。其水也春不可結。故愚	智 其 水 也 冬 不 可 釋 其 水 也 春 不 可 結 故 愚 
T45n1857_001:0143c29	不可即改。智不可即待。漸釋漸消。以通乎大	不 可 即 改 智 不 可 即 待 漸 釋 漸 消 以 通 乎 大 
T45n1857_001:0144a01	海。斯可謂自然之道。運用玄玄。非念慮所測。	海 斯 可 謂 自 然 之 道 運 用 玄 玄 非 念 慮 所 測 
T45n1857_001:0144a02	當可以綿綿。不可以勤勤。夫進道之由。中有	當 可 以 綿 綿 不 可 以 勤 勤 夫 進 道 之 由 中 有 
T45n1857_001:0144a03	萬途。困魚止瀝。病鳥棲蘆。其二者不識於大	萬 途 困 魚 止 瀝 病 鳥 棲 蘆 其 二 者 不 識 於 大 
T45n1857_001:0144a04	海。不識於叢林。人趨乎小道其義亦然。此	海 不 識 於 叢 林 人 趨 乎 小 道 其 義 亦 然 此 
T45n1857_001:0144a05	可謂久功中止。不達如理。捨大求小。半路依	可 謂 久 功 中 止 不 達 如 理 捨 大 求 小 半 路 依 
T45n1857_001:0144a06	止。以小安而自安。不及大安而安矣。其大也	止 以 小 安 而 自 安 不 及 大 安 而 安 矣 其 大 也 
T45n1857_001:0144a07	愰蕩無涯。含識一體。萬物同懷。應則千變。化	愰 蕩 無 涯 含 識 一 體 萬 物 同 懷 應 則 千 變 化 
T45n1857_001:0144a08	則眾現。不出不沒。用無有間。有心無形。有用	則 眾 現 不 出 不 沒 用 無 有 間 有 心 無 形 有 用 
T45n1857_001:0144a09	無人。示生無生。示身無身。常測不測。常識不	無 人 示 生 無 生 示 身 無 身 常 測 不 測 常 識 不 
T45n1857_001:0144a10	識。為而無為。得而無得。鏡象千端。水質萬	識 為 而 無 為 得 而 無 得 鏡 象 千 端 水 質 萬 
T45n1857_001:0144a11	色。影分塵界。應用無極。無形而形。無名而	色 影 分 塵 界 應 用 無 極 無 形 而 形 無 名 而 
T45n1857_001:0144a12	名。物類相感。和合而生。生而不生。其無有	名 物 類 相 感 和 合 而 生 生 而 不 生 其 無 有 
T45n1857_001:0144a13	情。眾謂之聖。眾謂之明。種種稱號。各任其	情 眾 謂 之 聖 眾 謂 之 明 種 種 稱 號 各 任 其 
T45n1857_001:0144a14	名。然其實也。以無為為宗。無相為容。等清	名 然 其 實 也 以 無 為 為 宗 無 相 為 容 等 清 
T45n1857_001:0144a15	虛。同太空。究無處所。用在其中。其得者一。	虛 同 太 空 究 無 處 所 用 在 其 中 其 得 者 一 
T45n1857_001:0144a16	其證者密。得則不一。證則不密。然非不一。然	其 證 者 密 得 則 不 一 證 則 不 密 然 非 不 一 然 
T45n1857_001:0144a17	非不密。其體陰離。其用陽微。言不盡理。行不	非 不 密 其 體 陰 離 其 用 陽 微 言 不 盡 理 行 不 
T45n1857_001:0144a18	盡儀。斯可謂太微。夫山草無窮。泉水無竭。谷	盡 儀 斯 可 謂 太 微 夫 山 草 無 窮 泉 水 無 竭 谷 
T45n1857_001:0144a19	風無休。鐘聲無歇。物尚如斯。何況道乎。有必	風 無 休 鐘 聲 無 歇 物 尚 如 斯 何 況 道 乎 有 必 
T45n1857_001:0144a20	速亡。無必久長。天地雖變。虛空獨常。夫學道	速 亡 無 必 久 長 天 地 雖 變 虛 空 獨 常 夫 學 道 
T45n1857_001:0144a21	者習無餘。不學道者習有餘。無餘道近。有餘	者 習 無 餘 不 學 道 者 習 有 餘 無 餘 道 近 有 餘 
T45n1857_001:0144a22	道疎。知有有壞。知無無敗。真知之知。有無不	道 疎 知 有 有 壞 知 無 無 敗 真 知 之 知 有 無 不 
T45n1857_001:0144a23	計。於有不有。於無不無。有無不見。性相如	計 於 有 不 有 於 無 不 無 有 無 不 見 性 相 如 
T45n1857_001:0144a24	如。閴然無物。而乃用出。若不如是。多妄多	如 閴 然 無 物 而 乃 用 出 若 不 如 是 多 妄 多 
T45n1857_001:0144a25	失。中有夢慮。主習眾疾。非凶為凶。非吉為	失 中 有 夢 慮 主 習 眾 疾 非 凶 為 凶 非 吉 為 
T45n1857_001:0144a26	吉。吉凶之事。翳障真一。故為道者。不可以同	吉 吉 凶 之 事 翳 障 真 一 故 為 道 者 不 可 以 同 
T45n1857_001:0144a27	迷。夫學道者有三。其一謂之真。其二謂之隣。	迷 夫 學 道 者 有 三 其 一 謂 之 真 其 二 謂 之 隣 
T45n1857_001:0144a28	其三謂之聞。習學謂之聞。絕學謂之隣。過此	其 三 謂 之 聞 習 學 謂 之 聞 絕 學 謂 之 隣 過 此 
T45n1857_001:0144a29	二者謂之真。不學道者亦有三。其上謂之祥。	二 者 謂 之 真 不 學 道 者 亦 有 三 其 上 謂 之 祥 
T45n1857_001:0144b01	其次謂之良。其下謂之殃。極樂謂之良。極苦	其 次 謂 之 良 其 下 謂 之 殃 極 樂 謂 之 良 極 苦 
T45n1857_001:0144b02	謂之殃。不苦不樂謂之祥。然此三者皆不入	謂 之 殃 不苦不樂 謂 之 祥 然 此 三 者 皆 不 入 
T45n1857_001:0144b03	真。常斯為不道。騰神浩浩。風海波濤。心塵動	真 常 斯 為 不 道 騰 神 浩 浩 風 海 波 濤 心 塵 動 
T45n1857_001:0144b04	擾。悲哉哀哉。三界輪迴。出沒生死。六道去	擾 悲 哉 哀 哉 三 界 輪 迴 出 沒 生 死 六 道 去 
T45n1857_001:0144b05	來。不可以道濟。不可以真携。乘聖共愍。如	來 不 可 以 道 濟 不 可 以 真 携 乘 聖 共 愍 如 
T45n1857_001:0144b06	母念孩。所以偃化非時。忍待有機。大道如此。	母 念 孩 所 以 偃 化 非 時 忍 待 有 機 大 道 如 此 
T45n1857_001:0144b07	古今同儀。不可以率爾。不可以驅馳。神中有	古 今 同 儀 不 可 以 率 爾 不 可 以 驅 馳 神 中 有 
T45n1857_001:0144b08	智。智中有悲。悲救不得。徒自困疲。然謂可	智 智 中 有 悲 悲 救 不 得 徒 自 困 疲 然 謂 可 
T45n1857_001:0144b09	度。復事如故。察察精勤。恒興夢慮。惶惶外	度 復 事 如 故 察 察 精 勤 恒 興 夢 慮 惶 惶 外 
T45n1857_001:0144b10	覓。轉失玄路。濁辱清虛。情存有處。哀哉苦	覓 轉 失 玄 路 濁 辱 清 虛 情 存 有 處 哀 哉 苦 
T45n1857_001:0144b11	哉。不離煩務。夫日隱雲中。雖明而不照。智藏	哉 不 離 煩 務 夫 日 隱 雲 中 雖 明 而 不 照 智 藏 
T45n1857_001:0144b12	惑中。雖真而不道。何以然者。自未出纏也。是	惑 中 雖 真 而 不 道 何 以 然 者 自 未 出 纏 也 是 
T45n1857_001:0144b13	故疎不可會。親不可離。其未道者。不可妄為。	故 疎 不 可 會 親 不 可 離 其 未 道 者 不 可 妄 為 
T45n1857_001:0144b14	夫決歸者。而不顧於後。決戰者而不顧於首。	夫 決 歸 者 而 不 顧 於 後 決 戰 者 而 不 顧 於 首 
T45n1857_001:0144b15	決學者而不貴於身。決道者而不貴於事。其	決 學 者 而 不 貴 於 身 決 道 者 而 不 貴 於 事 其 
T45n1857_001:0144b16	入無跡。其出無覓。了無所得。攀緣自寂。寂而	入 無 跡 其 出 無 覓 了 無 所 得 攀 緣 自 寂 寂 而 
T45n1857_001:0144b17	不生。自體無名。無名之朴。理無外欲。恒沙功	不 生 自 體 無 名 無 名 之 朴 理 無 外 欲 恒 沙 功 
T45n1857_001:0144b18	德。宛然自足。夫殼居者。不知宇宙之寬大。形	德 宛 然 自 足 夫 殼 居 者 不 知 宇 宙 之 寬 大 形 
T45n1857_001:0144b19	處者。不知虛空之廣大。故晦中無明。明中無	處 者 不 知 虛 空 之 廣 大 故 晦 中 無 明 明 中 無 
T45n1857_001:0144b20	晦。諸法念念。各不相待。物隔情離。違情難	晦 諸 法 念 念 各 不 相 待 物 隔 情 離 違 情 難 
T45n1857_001:0144b21	會。夫赤棗含蟲。內壞外隆。沙水同流。上清下	會 夫 赤 棗 含 蟲 內 壞 外 隆 沙 水 同 流 上 清 下 
T45n1857_001:0144b22	稠。國藏於佞。天下不政。形藏於心。萬物皆	稠 國 藏 於 佞 天 下 不 政 形 藏 於 心 萬 物 皆 
T45n1857_001:0144b23	淫。所以然者。以其有病也。故物有靈。靈必有	淫 所 以 然 者 以 其 有 病 也 故 物 有 靈 靈 必 有 
T45n1857_001:0144b24	妖。妖必有欲。欲必有心。心必有情。情動為	妖 妖 必 有 欲 欲 必 有 心 心 必 有 情 情 動 為 
T45n1857_001:0144b25	欲。妖發為精。精惑於神。欲惑於真。故為道	欲 妖 發 為 精 精 惑 於 神 欲 惑 於 真 故 為 道 
T45n1857_001:0144b26	者。不可以隣。夫古鏡照精。其精自形。古教照	者 不 可 以 隣 夫 古 鏡 照 精 其 精 自 形 古 教 照 
T45n1857_001:0144b27	心。其心自明。夫約天地為上下。約日月為東	心 其 心 自 明 夫 約 天 地 為 上 下 約 日 月 為 東 
T45n1857_001:0144b28	西。約身為彼此。約心為是非。若無彼此。是	西 約 身 為 彼 此 約 心 為 是 非 若 無 彼 此 是 
T45n1857_001:0144b29	非何為。但以物隨情變。情逐物移。內外搖動。	非 何 為 但 以 物 隨 情 變 情 逐 物 移 內 外 搖 動 
T45n1857_001:0144c01	識物乘馳。其生也人。其死也魂。相似相續。夢	識 物 乘 馳 其 生 也 人 其 死 也 魂 相 似 相 續 夢 
T45n1857_001:0144c02	有形身。實彼非此。實此非彼。鳥跡空文。奇特	有 形 身 實 彼 非 此 實 此 非 彼 鳥 跡 空 文 奇 特 
T45n1857_001:0144c03	以現。難思難議。陰報陽施。冥道罔象。因果自	以 現 難 思 難 議 陰 報 陽 施 冥 道 罔 象 因 果 自 
T45n1857_001:0144c04	縻。其事如幻。種種模面。焰水乾城。都無實	縻 其 事 如 幻 種 種 模 面 焰 水 乾 城 都 無 實 
T45n1857_001:0144c05	現。斯謂不真。惑亂餘人。清虛之理。畢竟無	現 斯 謂 不 真 惑 亂 餘 人 清 虛 之 理 畢 竟 無 
T45n1857_001:0144c06	身。夫神通變化者。其猶於龍昇天。覆宇宙	身 夫 神通變化 者 其 猶 於 龍 昇 天 覆 宇 宙 
T45n1857_001:0144c07	者其猶於雲凝。斯未可貴。斯未可真。若取其	者 其 猶 於 雲 凝 斯 未 可 貴 斯 未 可 真 若 取 其 
T45n1857_001:0144c08	為實者。而未為道也。或有形而麗。或有語而	為 實 者 而 未 為 道 也 或 有 形 而 麗 或 有 語 而 
T45n1857_001:0144c09	辨。或有智而聰。或有用而巧。若取以為道者。	辨 或 有 智 而 聰 或 有 用 而 巧 若 取 以 為 道 者 
T45n1857_001:0144c10	亦未為善也。有必不真。作必不常。乾坤尚壞。	亦 未 為 善 也 有 必 不 真 作 必 不 常 乾 坤 尚 壞 
T45n1857_001:0144c11	器物何剛。唯道無根。虛湛常存。唯道無體。微	器 物 何 剛 唯 道 無 根 虛 湛 常 存 唯 道 無 體 微 
T45n1857_001:0144c12	妙常真。唯道無事。古今常貴。唯道無心。萬物	妙 常 真 唯 道 無 事 古 今 常 貴 唯 道 無 心 萬 物 
T45n1857_001:0144c13	圓備。故道無相無形。無事無意無心。善利群	圓 備 故 道 無 相 無 形 無 事 無 意 無 心 善 利 群 
T45n1857_001:0144c14	品。率益人倫。可謂一切物無不賓。夫萬物有	品 率 益 人 倫 可 謂 一 切 物 無 不 賓 夫 萬 物 有 
T45n1857_001:0144c15	侶。唯道獨存。其外無他。其內無復。無內無	侶 唯 道 獨 存 其 外 無 他 其 內 無 復 無 內 無 
T45n1857_001:0144c16	外。包含太一。該羅八冥。周備萬物。其狀也非	外 包 含 太 一 該 羅 八 冥 周 備 萬 物 其 狀 也 非 
T45n1857_001:0144c17	內非外。非小非大。非一非異。非明非昧非生	內 非 外 非 小 非 大 非一非異 非 明 非 昧 非 生 
T45n1857_001:0144c18	非滅。非麁非細。非空非有。非開非閉。非上非	非 滅 非 麁 非 細 非 空 非 有 非 開 非 閉 非 上 非 
T45n1857_001:0144c19	下。非成非壞。非動非靜。非歸非逝。非深非	下 非 成 非 壞 非 動 非 靜 非 歸 非 逝 非 深 非 
T45n1857_001:0144c20	淺。非愚非慧。非違非順。非通非塞。非貧非	淺 非 愚 非 慧 非 違 非 順 非 通 非 塞 非 貧 非 
T45n1857_001:0144c21	富。非新非故。非好非弊。非剛非柔。非獨非	富 非 新 非 故 非 好 非 弊 非 剛 非 柔 非 獨 非 
T45n1857_001:0144c22	對。所以然者。若言其內。通含法界。若言其	對 所 以 然 者 若 言 其 內 通 含 法 界 若 言 其 
T45n1857_001:0144c23	外。備應形載。若言其小。包裹彌遠。若言其	外 備 應 形 載 若 言 其 小 包 裹 彌 遠 若 言 其 
T45n1857_001:0144c24	大。復入塵界。若言其一。各任其質。若言其	大 復 入 塵 界 若 言 其 一 各 任 其 質 若 言 其 
T45n1857_001:0144c25	異。妙體無物。若言其明。杳杳冥冥。若言其	異 妙 體 無 物 若 言 其 明 杳 杳 冥 冥 若 言 其 
T45n1857_001:0144c26	昧。朗照徹明。若言其生。無狀無形。若言其	昧 朗 照 徹 明 若 言 其 生 無 狀 無 形 若 言 其 
T45n1857_001:0144c27	滅。今古常靈。若言其麁。束入塵盧。若言其	滅 今 古 常 靈 若 言 其 麁 束 入 塵 盧 若 言 其 
T45n1857_001:0144c28	細。山嶽之軀。若言其空。萬用在中。若言其	細 山 嶽 之 軀 若 言 其 空 萬 用 在 中 若 言 其 
T45n1857_001:0144c29	有。閴然無容。若言其開。不入塵埃。若言其	有 閴 然 無 容 若 言 其 開 不 入 塵 埃 若 言 其 
T45n1857_001:0145a01	閉。義出無際。若言其上。平等無相。若言其	閉 義 出 無 際 若 言 其 上 平 等 無 相 若 言 其 
T45n1857_001:0145a02	下。物莫能況。若言其成。撲散眾星。若言其	下 物 莫 能 況 若 言 其 成 撲 散 眾 星 若 言 其 
T45n1857_001:0145a03	壞。鎮古常在。若言其動。湛然凝重。若言其	壞 鎮 古 常 在 若 言 其 動 湛 然 凝 重 若 言 其 
T45n1857_001:0145a04	靜。忙忙物聳。若言其歸。往而不辭。若言其	靜 忙 忙 物 聳 若 言 其 歸 往 而 不 辭 若 言 其 
T45n1857_001:0145a05	逝。應物還來。若言其深。萬物同任。若言其	逝 應 物 還 來 若 言 其 深 萬 物 同 任 若 言 其 
T45n1857_001:0145a06	淺。根不可尋。若言其愚。計用萬途。若言其	淺 根 不 可 尋 若 言 其 愚 計 用 萬 途 若 言 其 
T45n1857_001:0145a07	慧。寂寞無餘。若言其違。有信有依。若言其	慧 寂 寞 無 餘 若 言 其 違 有 信 有 依 若 言 其 
T45n1857_001:0145a08	順。物莫能羈。若言其通。不達微踪。若言其	順 物 莫 能 羈 若 言 其 通 不 達 微 踪 若 言 其 
T45n1857_001:0145a09	塞。出入虛容。若言其貧。萬德千珍。若言其	塞 出 入 虛 容 若 言 其 貧 萬 德 千 珍 若 言 其 
T45n1857_001:0145a10	富。曠絕無人。若言其新。自古宿因。若言其	富 曠 絕 無 人 若 言 其 新 自 古 宿 因 若 言 其 
T45n1857_001:0145a11	故。物莫能污。若言其好。無物可保。若言其	故 物 莫 能 污 若 言 其 好 無 物 可 保 若 言 其 
T45n1857_001:0145a12	弊。物始依然。若言其剛。摧挫不傷。若言其	弊 物 始 依 然 若 言 其 剛 摧 挫 不 傷 若 言 其 
T45n1857_001:0145a13	柔。力屈不尫。若言其獨。恒沙物族。若言其	柔 力 屈 不 尫 若 言 其 獨 恒 沙 物 族 若 言 其 
T45n1857_001:0145a14	對。真一孤轂。故道不可以一名言。理不可	對 真 一 孤 轂 故 道 不 可 以 一 名 言 理 不 可 
T45n1857_001:0145a15	以一義宣。蓋略陳其說。何能以盡其邊。是以	以 一 義 宣 蓋 略 陳 其 說 何 能 以 盡 其 邊 是 以 
T45n1857_001:0145a16	斬首灰形。其無以損生。金丹玉液。其無以養	斬 首 灰 形 其 無 以 損 生 金 丹 玉 液 其 無 以 養 
T45n1857_001:0145a17	生。故真生不滅。真滅不生。可謂常滅。可謂常	生 故 真 生 不 滅 真 滅 不 生 可 謂 常 滅 可 謂 常 
T45n1857_001:0145a18	生。其有愛生惡滅者。斯不悟常滅。愛滅惡生	生 其 有 愛 生 惡 滅 者 斯 不 悟 常 滅 愛 滅 惡 生 
T45n1857_001:0145a19	者。斯不悟常生。其迷悟二名。不見真成。取捨	者 斯 不 悟 常 生 其 迷 悟 二 名 不 見 真 成 取 捨 
T45n1857_001:0145a20	之意。隨虛妄情。故常空不有。常有不空。兩不	之 意 隨 虛 妄 情 故 常 空 不 有 常 有 不 空 兩 不 
T45n1857_001:0145a21	相待。句句皆宗。是以聖人。隨有道有。隨空道	相 待 句 句 皆 宗 是 以 聖 人 隨 有 道 有 隨 空 道 
T45n1857_001:0145a22	空。空不乖有。有不乖空。兩語無病。二義雙	空 空 不 乖 有 有 不 乖 空 兩 語 無 病 二 義 雙 
T45n1857_001:0145a23	通。乃至說我。亦不乖無我。乃至說事。亦不	通 乃 至 說 我 亦 不 乖 無 我 乃 至 說 事 亦 不 
T45n1857_001:0145a24	乖無事。以故不為言語之所轉也。夫鑄金為	乖 無 事 以 故 不 為 言 語 之 所 轉 也 夫 鑄 金 為 
T45n1857_001:0145a25	人。但觀其人。不覩其金。其名也迷。其相也	人 但 觀 其 人 不 覩 其 金 其 名 也 迷 其 相 也 
T45n1857_001:0145a26	惑。所以然者。皆失乎真。然則一切皆幻。虛妄	惑 所 以 然 者 皆 失 乎 真 然 則 一 切 皆 幻 虛 妄 
T45n1857_001:0145a27	不實。知幻是幻。守真抱一。不染外物。清虛太	不 實 知 幻 是 幻 守 真 抱 一 不 染 外 物 清 虛 太 
T45n1857_001:0145a28	一。其何有失。亡心喪意。體離眾疾。一相不	一 其 何 有 失 亡 心 喪 意 體 離 眾 疾 一 相 不 
T45n1857_001:0145a29	生。寂靜凶吉。吉猶不隨。凶何所為。吉凶之	生 寂 靜 凶 吉 吉 猶 不 隨 凶 何 所 為 吉 凶 之 
T45n1857_001:0145b01	事。二俱無依。夫入道之徑。內虛外淨。如水凝	事 二 俱 無 依 夫 入 道 之 徑 內 虛 外 淨 如 水 凝 
T45n1857_001:0145b02	澄。萬象光映。其意不沈。其心不浮。不出不	澄 萬 象 光 映 其 意 不 沈 其 心 不 浮 不 出 不 
T45n1857_001:0145b03	入。湛寂自如。內外不干。識物不關。各任其	入 湛 寂 自 如 內 外 不 干 識 物 不 關 各 任 其 
T45n1857_001:0145b04	一。復何用言。夫火不待日而熱。風不待月而	一 復 何 用 言 夫 火 不 待 日 而 熱 風 不 待 月 而 
T45n1857_001:0145b05	涼。堅石處水。天瞽猶光。明暗自爾。乾濕同	涼 堅 石 處 水 天 瞽 猶 光 明 暗 自 爾 乾 濕 同 
T45n1857_001:0145b06	方。物尚不相借。何況道乎。王以萬有為人。人	方 物 尚 不 相 借 何 況 道 乎 王 以 萬 有 為 人 人 
T45n1857_001:0145b07	歸於王。王依於人。合者同一。其名曰佛。三界	歸 於 王 王 依 於 人 合 者 同 一 其 名 曰 佛 三 界 
T45n1857_001:0145b08	獨尊。覺了無物。非作而作。所作已畢。天人之	獨 尊 覺 了 無 物 非 作 而 作 所 作 已 畢 天 人 之 
T45n1857_001:0145b09	師正遍知悉。權應形事。引導眾疾。理靜虛無。	師 正 遍 知 悉 權 應 形 事 引 導 眾 疾 理 靜 虛 無 
T45n1857_001:0145b10	光超慧日。普照十方。上同下吉。不欲異人。不	光 超 慧 日 普 照 十 方 上 同 下 吉 不 欲 異 人 不 
T45n1857_001:0145b11	欲異塵。不欲異義。不欲異因。平等不二。圓通	欲 異 塵 不 欲 異 義 不 欲 異 因 平 等 不 二 圓 通 
T45n1857_001:0145b12	一身。可謂大象之真。其理難見。假設方便。數	一 身 可 謂 大 象 之 真 其 理 難 見 假 設 方 便 數 
T45n1857_001:0145b13	詰言論。任物而現。夫欲外者塵。欲內者身。欲	詰 言 論 任 物 而 現 夫 欲 外 者 塵 欲 內 者 身 欲 
T45n1857_001:0145b14	聞者心。取塵者為欲界。依形身者為色界。依	聞 者 心 取 塵 者 為 欲 界 依 形 身 者 為 色 界 依 
T45n1857_001:0145b15	計心者為無色界。滅此三者。名為道諦。諦滅	計 心 者 為 無 色 界 滅 此 三 者 名 為 道 諦 諦 滅 
T45n1857_001:0145b16	者為道也。然此道者。權未正也。虛兮妄兮。三	者 為 道 也 然 此 道 者 權 未 正 也 虛 兮 妄 兮 三 
T45n1857_001:0145b17	界不實。幻兮夢兮。六道無物。不遣一法。不得	界 不 實 幻 兮 夢 兮 六 道 無 物 不 遣 一 法 不 得 
T45n1857_001:0145b18	一法。不修一法。不證一法。性淨天真。而謂大	一 法 不 修 一 法 不 證 一 法 性 淨 天 真 而 謂 大 
T45n1857_001:0145b19	道乎。是以遍觀天下。莫非真人。孰得此理。同	道 乎 是 以 遍 觀 天 下 莫 非 真 人 孰 得 此 理 同 
T45n1857_001:0145b20	其一倫。其學者希。其得者微。可謂渺漠而	其 一 倫 其 學 者 希 其 得 者 微 可 謂 渺 漠 而 
T45n1857_001:0145b21	難知。其知者師。其化者夷。無心動作。作而無	難 知 其 知 者 師 其 化 者 夷 無 心 動 作 作 而 無 
T45n1857_001:0145b22	為。無為而為。無所不為。和光任物。物無所	為 無 為 而 為 無 所 不 為 和 光 任 物 物 無 所 
T45n1857_001:0145b23	羈。夫天地之內。宇宙之間。中有一寶。祕在形	羈 夫 天 地 之 內 宇 宙 之 間 中 有 一 寶 祕 在 形 
T45n1857_001:0145b24	山。識物靈照。內外空然。寂寞難見。其號玄	山 識 物 靈 照 內 外 空 然 寂 寞 難 見 其 號 玄 
T45n1857_001:0145b25	玄。巧出紫微之表。用在虛無之間。端化不動。	玄 巧 出 紫 微 之 表 用 在 虛 無 之 間 端 化 不 動 
T45n1857_001:0145b26	獨而無雙。聲出妙響。色吐華容。窮覩無所。寄	獨 而 無 雙 聲 出 妙 響 色 吐 華 容 窮 覩 無 所 寄 
T45n1857_001:0145b27	號空空。唯留其聲。不見其形。唯留其功。不見	號 空 空 唯 留 其 聲 不 見 其 形 唯 留 其 功 不 見 
T45n1857_001:0145b28	其容。幽顯朗照。物理虛通。森羅寶印。萬象真	其 容 幽 顯 朗 照 物 理 虛 通 森 羅 寶 印 萬 象 真 
T45n1857_001:0145b29	宗。其為也形。其寂也冥。本淨非瑩。法爾圓	宗 其 為 也 形 其 寂 也 冥 本 淨 非 瑩 法 爾 圓 
T45n1857_001:0145c01	成。光超日月。德越太清。萬物無作。一切無	成 光 超 日 月 德 越 太 清 萬 物 無 作 一 切 無 
T45n1857_001:0145c02	名。轉變天地。自在縱橫。恒沙妙用。混沌而	名 轉 變 天 地 自 在 縱 橫 恒 沙 妙 用 混 沌 而 
T45n1857_001:0145c03	成。誰聞不喜。誰聞不驚。如何以無價之寶。隱	成 誰 聞 不 喜 誰 聞 不 驚 如 何 以 無 價 之 寶 隱 
T45n1857_001:0145c04	在陰入之坑。哀哉哀哉。其為自輕。悲哉悲	在 陰 入 之 坑 哀 哉 哀 哉 其 為 自 輕 悲 哉 悲 
T45n1857_001:0145c05	哉。晦何由明。其寶也煥煥煌煌。朗照十方。閴	哉 晦 何 由 明 其 寶 也 煥 煥 煌 煌 朗 照 十 方 閴 
T45n1857_001:0145c06	寂無動。應用堂堂。應聲應色。應陰應陽。奇特	寂 無 動 應 用 堂 堂 應 聲 應 色 應 陰 應 陽 奇 特 
T45n1857_001:0145c07	無根。虛湛常存。瞬目不見。側耳不聞。其本也	無 根 虛 湛 常 存 瞬 目 不 見 側 耳 不 聞 其 本 也 
T45n1857_001:0145c08	冥。其化也形。其為也聖。其用也靈。可謂大道	冥 其 化 也 形 其 為 也 聖 其 用 也 靈 可 謂 大 道 
T45n1857_001:0145c09	之精。其精甚真。萬物之因。凝然常住。與道同	之 精 其 精 甚 真 萬 物 之 因 凝 然 常 住 與 道 同 
T45n1857_001:0145c10	倫。故經云。隨其心淨。則佛土淨。任用森羅。	倫 故 經 云 隨 其 心 淨 則 佛 土 淨 任 用 森 羅 
T45n1857_001:0145c11	其名曰聖。	其 名 曰 聖 
T45n1857_001:0145c12	離微體淨品第二	離 微 體 淨 品 第 二 
T45n1857_001:0145c13	其入離。其出微。知入離外。塵無所依。知出微	其 入 離 其 出 微 知 入 離 外 塵 無 所 依 知 出 微 
T45n1857_001:0145c14	內。心無所為。內心無所為。諸見不能移。外塵	內 心 無 所 為 內 心 無 所 為 諸 見 不 能 移 外 塵 
T45n1857_001:0145c15	無所依。萬有不能羈。萬有不能羈。想慮不乘	無 所 依 萬 有 不 能 羈 萬 有 不 能 羈 想 慮 不 乘 
T45n1857_001:0145c16	馳。諸見不能移。寂滅不思議。可謂本淨體自	馳 諸 見 不 能 移 寂 滅 不 思 議 可 謂 本 淨 體 自 
T45n1857_001:0145c17	離微也。據入故名離。約用故名微。混而為一。	離 微 也 據 入 故 名 離 約 用 故 名 微 混 而 為 一 
T45n1857_001:0145c18	無離無微。體離不可染。無染故無淨。體微	無 離 無 微 體 離 不 可 染 無 染 故 無 淨 體 微 
T45n1857_001:0145c19	不可有。無有故無依。是以用而非有。寂而非	不 可 有 無 有 故 無 依 是 以 用 而 非 有 寂 而 非 
T45n1857_001:0145c20	無。非無故非斷。非有故非常。夫性離微者。非	無 非 無 故 非 斷 非 有 故 非 常 夫 性 離 微 者 非 
T45n1857_001:0145c21	取非捨。非修非學。非本無今有。非本有今無。	取 非 捨 非 修 非 學 非 本無今有 非 本 有 今 無 
T45n1857_001:0145c22	乃至一法不生。一法不滅。非三界所攝。非六	乃 至 一 法 不 生 一 法 不 滅 非 三 界 所 攝 非 六 
T45n1857_001:0145c23	趣所變。非愚智所改。非真妄所轉。平等普遍。	趣 所 變 非 愚 智 所 改 非 真 妄 所 轉 平 等 普 遍 
T45n1857_001:0145c24	一切圓滿。總為一大法界應化之靈宅。迷之	一 切 圓 滿 總 為 一 大 法 界 應 化 之 靈 宅 迷 之 
T45n1857_001:0145c25	者則歷劫而浪修。悟之者則當體而凝寂。夫	者 則 歷 劫 而 浪 修 悟 之 者 則 當 體 而 凝 寂 夫 
T45n1857_001:0145c26	妄有所欲者。不觀其離。妄有所作者。不觀其	妄 有 所 欲 者 不 觀 其 離 妄 有 所 作 者 不 觀 其 
T45n1857_001:0145c27	微。不觀其微者。即內興惡見。不觀其離者。即	微 不 觀 其 微 者 即 內 興 惡 見 不 觀 其 離 者 即 
T45n1857_001:0145c28	外起風塵。外起風塵故。外為魔境所亂。內興	外 起 風 塵 外 起 風 塵 故 外 為 魔 境 所 亂 內 興 
T45n1857_001:0145c29	惡見故。內為邪見所惑。既內外緣生。真一	惡 見 故 內 為 邪 見 所 惑 既 內 外 緣 生 真 一 
T45n1857_001:0146a01	宗隱。是以迷離妄染者。所謂凡夫。迷染妄離	宗 隱 是 以 迷 離 妄 染 者 所 謂 凡 夫 迷 染 妄 離 
T45n1857_001:0146a02	者。所謂二乘。達本性離者。所謂菩薩。了了見	者 所 謂 二 乘 達 本 性 離 者 所 謂 菩 薩 了 了 見 
T45n1857_001:0146a03	知三乘無異者。所謂平等真佛。然至理幽邃。	知 三 乘 無 異 者 所 謂 平 等 真 佛 然 至 理 幽 邃 
T45n1857_001:0146a04	非言說可顯。非相示可知。夫欲示其相。則迷	非 言 說 可 顯 非 相 示 可 知 夫 欲 示 其 相 則 迷 
T45n1857_001:0146a05	其無相。欲顯其說。則迷其無說。然欲不說不	其 無 相 欲 顯 其 說 則 迷 其 無 說 然 欲 不 說 不 
T45n1857_001:0146a06	示。復難以通其義。故玄道離微。至理難顯。夫	示 復 難 以 通 其 義 故 玄 道 離 微 至 理 難 顯 夫 
T45n1857_001:0146a07	所以言離者。體不與物合。亦不與物離。譬如	所 以 言 離 者 體 不 與 物 合 亦 不 與 物 離 譬 如 
T45n1857_001:0146a08	明鏡光映萬象。然彼明鏡不與影合。亦不與	明 鏡 光 映 萬 象 然 彼 明 鏡 不 與 影 合 亦 不 與 
T45n1857_001:0146a09	體離。又如虛空合入一切無所染著。五色不	體 離 又 如 虛 空 合 入 一 切 無所染著 五 色 不 
T45n1857_001:0146a10	能污。五音不能亂。萬物不能拘。森羅不能雜。	能 污 五 音 不 能 亂 萬 物 不 能 拘 森 羅 不 能 雜 
T45n1857_001:0146a11	故謂之離也。所以言微者。體妙無形。無色無	故 謂 之 離 也 所 以 言 微 者 體 妙 無 形 無 色 無 
T45n1857_001:0146a12	相。應用萬端。而不見其容。含藏百巧。而不顯	相 應 用 萬 端 而 不 見 其 容 含 藏 百 巧 而 不 顯 
T45n1857_001:0146a13	其功。視之不可見。聽之不可聞。然有恒沙	其 功 視 之 不 可 見 聽 之 不 可 聞 然 有 恒 沙 
T45n1857_001:0146a14	萬德。不常不斷。不離不散。故謂之微也。是以	萬 德 不 常 不 斷 不 離 不 散 故 謂 之 微 也 是 以 
T45n1857_001:0146a15	離微二字。蓋道之要也。六入無跡謂之離。萬	離 微 二 字 蓋 道 之 要 也 六 入 無 跡 謂 之 離 萬 
T45n1857_001:0146a16	用無我謂之微。微即離也。離即微也。但約彼	用 無 我 謂 之 微 微 即 離 也 離 即 微 也 但 約 彼 
T45n1857_001:0146a17	根事。而作兩名。其體一也。夫修道者。莫不斷	根 事 而 作 兩 名 其 體 一 也 夫 修 道 者 莫 不 斷 
T45n1857_001:0146a18	煩惱求菩提。棄小乘窺大用。然妙理之中。都	煩 惱 求 菩 提 棄 小 乘 窺 大 用 然 妙 理 之 中 都 
T45n1857_001:0146a19	無此事。體離者本無煩惱可斷。無小乘可棄。	無 此 事 體 離 者 本 無 煩 惱 可 斷 無 小 乘 可 棄 
T45n1857_001:0146a20	體微者無菩提可求。無大用可窺。何以故。無	體 微 者 無 菩 提 可 求 無 大 用 可 窺 何 以 故 無 
T45n1857_001:0146a21	一法可相應故。是以聖人。不斷妄。不證真。可	一 法 可 相 應 故 是 以 聖 人 不 斷 妄 不 證 真 可 
T45n1857_001:0146a22	謂萬用而自然矣。夫求法者。為無所求。故無	謂 萬 用 而 自 然 矣 夫 求 法 者 為 無 所 求 故 無 
T45n1857_001:0146a23	名之朴。亦將不欲。斯可謂之妙覺。夫離微者。	名 之 朴 亦 將 不 欲 斯 可 謂 之 妙 覺 夫 離 微 者 
T45n1857_001:0146a24	非妄識之所識。非邪智之所知。何謂妄識。為	非 妄 識 之 所 識 非 邪 智 之 所 知 何 謂 妄 識 為 
T45n1857_001:0146a25	六識也。何謂邪智。為二智也。是以體真一故。	六 識 也 何 謂 邪 智 為 二 智 也 是 以 體 真 一 故 
T45n1857_001:0146a26	非二智所知。體無物故。非六識所識。無有一	非 二 智 所 知 體 無 物 故 非 六 識 所 識 無 有 一 
T45n1857_001:0146a27	法從外而來。無有一法從內而出。又無少法	法 從 外 而 來 無 有 一 法 從 內 而 出 又 無 少 法 
T45n1857_001:0146a28	和合而生。可謂之太清。可謂之真精。體離一	和 合 而 生 可 謂 之 太 清 可 謂 之 真 精 體 離 一 
T45n1857_001:0146a29	切諸見。故不可以意度。體離一切限量。故不	切 諸 見 故 不 可 以 意 度 體 離 一 切 限 量 故 不 
T45n1857_001:0146b01	可以言約。是以維摩默然。如來寂寞。雖說種	可 以 言 約 是 以 維 摩 默 然 如 來 寂 寞 雖 說 種 
T45n1857_001:0146b02	種諸乘並是方便。開示悟入佛之知見。夫知	種 諸 乘 並 是 方 便 開 示 悟 入 佛 之 知 見 夫 知 
T45n1857_001:0146b03	者知離。見者見微。故經云。見微名為佛。知離	者 知 離 見 者 見 微 故 經 云 見 微 名 為 佛 知 離 
T45n1857_001:0146b04	名為法。以知離故。即不與一切煩惱合。以見	名 為 法 以 知 離 故 即 不 與 一切煩惱 合 以 見 
T45n1857_001:0146b05	微故。即不與一切虛妄俱。無虛妄故。即真	微 故 即 不 與 一 切 虛 妄 俱 無 虛 妄 故 即 真 
T45n1857_001:0146b06	一理顯。無煩惱故。即明瑩自然。夫離微之義。	一 理 顯 無 煩 惱 故 即 明 瑩 自 然 夫 離 微 之 義 
T45n1857_001:0146b07	非一非二。非以言說可顯。要以深心體解。朗	非 一 非 二 非 以 言 說 可 顯 要 以 深 心 體 解 朗 
T45n1857_001:0146b08	照現前。對境無心。逢緣不動。勿忘離微之道。	照 現 前 對 境 無 心 逢 緣 不 動 勿 忘 離 微 之 道 
T45n1857_001:0146b09	逐識星馳。口說心違。理將不寔。可謂無晝無	逐 識 星 馳 口 說 心 違 理 將 不 寔 可 謂 無 晝 無 
T45n1857_001:0146b10	夜。無靜無喧。專一不移。方乃契會。若妄有	夜 無 靜 無 喧 專 一 不 移 方 乃 契 會 若 妄 有 
T45n1857_001:0146b11	所取。妄有所捨。妄有所修。妄有所得者。皆不	所 取 妄 有 所 捨 妄 有 所 修 妄 有 所 得 者 皆 不 
T45n1857_001:0146b12	入真實。背離微之義。壞大道之法也。夫真者	入 真 實 背 離 微 之 義 壞 大 道 之 法 也 夫 真 者 
T45n1857_001:0146b13	所以不合求。為外無所得。夫實者所以不合	所 以 不 合 求 為 外 無 所 得 夫 實 者 所 以 不 合 
T45n1857_001:0146b14	修。為內無所證。但無妄想者。即離微之道顯	修 為 內 無 所 證 但 無 妄 想 者 即 離 微 之 道 顯 
T45n1857_001:0146b15	也。夫離者虛也。微者冲也。冲虛寂寞。故謂之	也 夫 離 者 虛 也 微 者 冲 也 冲 虛 寂 寞 故 謂 之 
T45n1857_001:0146b16	離微。夫聖人所以無妄想者。為達離也。所以	離 微 夫 聖 人 所 以 無 妄 想 者 為 達 離 也 所 以 
T45n1857_001:0146b17	有奇特之用者。為了微也。微故無心。離故	有 奇 特 之 用 者 為 了 微 也 微 故 無 心 離 故 
T45n1857_001:0146b18	無身。身心俱喪。靈智獨存。絕於有無之域。泯	無 身 身 心 俱 喪 靈 智 獨 存 絕 於 有 無 之 域 泯 
T45n1857_001:0146b19	於我所之居。法界自然。煌煌盛用。而無生也。	於 我 所 之 居 法 界 自 然 煌 煌 盛 用 而 無 生 也 
T45n1857_001:0146b20	故聖人處無為而化行。不言之教。冥理應合。	故 聖 人 處 無 為 而 化 行 不 言 之 教 冥 理 應 合 
T45n1857_001:0146b21	寂寞無人。是以含通大象。包入萬物。譬如虛	寂 寞 無 人 是 以 含 通 大 象 包 入 萬 物 譬 如 虛 
T45n1857_001:0146b22	空。普偏周備。夫迷者無我立我。則內生我倒。	空 普 偏 周 備 夫 迷 者 無 我 立 我 則 內 生 我 倒 
T45n1857_001:0146b23	內生我倒故。即聖理不通。聖理不通故。外有	內 生 我 倒 故 即 聖 理 不 通 聖 理 不 通 故 外 有 
T45n1857_001:0146b24	所立。外有所立。即內外生礙。內外生礙。即物	所 立 外 有 所 立 即 內 外 生 礙 內 外 生 礙 即 物 
T45n1857_001:0146b25	理不通。遂妄起諸流。混於疑照。萬象沈沒。	理 不 通 遂 妄 起 諸 流 混 於 疑 照 萬 象 沈 沒 
T45n1857_001:0146b26	真一宗亂。諸見競興。乃為流浪。故製離微之	真 一 宗 亂 諸 見 競 興 乃 為 流 浪 故 製 離 微 之 
T45n1857_001:0146b27	論。顯體幽玄。學者深思。可知虛實矣。夫色法	論 顯 體 幽 玄 學 者 深 思 可 知 虛 實 矣 夫 色 法 
T45n1857_001:0146b28	如影。聲法如響。但以影響指陳。未足封為真	如 影 聲 法 如 響 但 以 影 響 指 陳 未 足 封 為 真 
T45n1857_001:0146b29	實。故指非月也。言非道也。會道亡言。見月亡	實 故 指 非 月 也 言 非 道 也 會 道 亡 言 見 月 亡 
T45n1857_001:0146c01	指。是以迷離者。即為諸魔。愛取諸塵。樂著生	指 是 以 迷 離 者 即 為 諸 魔 愛 取 諸 塵 樂 著 生 
T45n1857_001:0146c02	死。夫迷微者。即為外道。非分推求。橫生諸	死 夫 迷 微 者 即 為 外 道 非 分 推 求 橫 生 諸 
T45n1857_001:0146c03	見。夫諸見根本者。莫越有無。何謂為有。謂	見 夫 諸 見 根 本 者 莫 越 有 無 何 謂 為 有 謂 
T45n1857_001:0146c04	妄有所作。何謂為無為。觀察無所得也。是以	妄 有 所 作 何 謂 為 無 為 觀 察 無 所 得 也 是 以 
T45n1857_001:0146c05	因有無二見。即起種種諸見。諸見既起。即邪	因 有無二見 即 起 種 種 諸 見 諸 見 既 起 即 邪 
T45n1857_001:0146c06	見不真。故名為外道。夫生死根本者。所謂存	見 不 真 故 名 為 外 道 夫 生 死 根 本 者 所 謂 存 
T45n1857_001:0146c07	亡。身存為生。身亡為滅。計著妄想。取外境	亡 身 存 為 生 身 亡 為 滅 計 著 妄 想 取 外 境 
T45n1857_001:0146c08	界。具足身見。愛彼未來殊勝生處。受妙果報。	界 具 足 身 見 愛 彼 未 來 殊 勝 生 處 受 妙 果 報 
T45n1857_001:0146c09	故謂之魔。若體解離者。一切不著。無所染愛。	故 謂 之 魔 若 體 解 離 者 一 切 不 著 無 所 染 愛 
T45n1857_001:0146c10	即超魔境界。若體解微者。一切寂靜。無有妄	即 超 魔 境 界 若 體 解 微 者 一 切 寂 靜 無 有 妄 
T45n1857_001:0146c11	想。即超外道種種邪見。故經云微妙甚深離	想 即 超 外 道 種 種 邪 見 故 經 云 微 妙 甚 深 離 
T45n1857_001:0146c12	自性也。是以微無有見。離無有著。無見無著。	自 性 也 是 以 微 無 有 見 離 無 有 著 無 見 無 著 
T45n1857_001:0146c13	寂滅為樂。何謂為苦。以不了微故。即內有所	寂 滅 為 樂 何 謂 為 苦 以 不 了 微 故 即 內 有 所 
T45n1857_001:0146c14	思。不了離故。即外有所依。外有所依故即貪。	思 不 了 離 故 即 外 有 所 依 外 有 所 依 故 即 貪 
T45n1857_001:0146c15	內有所思故即緣。緣貪既起。遂為魔境所使。	內 有 所 思 故 即 緣 緣 貪 既 起 遂 為 魔 境 所 使 
T45n1857_001:0146c16	晝夜煌煌。無有暫止。具受塵勞。故名為苦。何	晝 夜 煌 煌 無 有 暫 止 具 受 塵 勞 故 名 為 苦 何 
T45n1857_001:0146c17	謂為樂。為了微故。即內無所思。為了離故。即	謂 為 樂 為 了 微 故 即 內 無 所 思 為 了 離 故 即 
T45n1857_001:0146c18	外無所依。外無所依故即無貪。內無所思故	外 無 所 依 外 無 所 依 故 即 無 貪 內 無 所 思 故 
T45n1857_001:0146c19	即無緣。無緣故即不為萬有所拘。及諸塵勞	即 無 緣 無 緣 故 即 不 為 萬 有 所 拘 及 諸 塵 勞 
T45n1857_001:0146c20	所使。清虛寂寞。無所繫縛。自性解脫。故名為	所 使 清 虛 寂 寞 無 所 繫 縛 自性解脫 故 名 為 
T45n1857_001:0146c21	樂。夫離者理也。微者密也。何謂為理。不離一	樂 夫 離 者 理 也 微 者 密 也 何 謂 為 理 不 離 一 
T45n1857_001:0146c22	切物。何謂為密。顯用藏術。又離者空也。微者	切 物 何 謂 為 密 顯 用 藏 術 又 離 者 空 也 微 者 
T45n1857_001:0146c23	有也。空故無相有故形量。是以非有非空。萬	有 也 空 故 無 相 有 故 形 量 是 以 非 有 非 空 萬 
T45n1857_001:0146c24	法之宗。非空非有。萬物之母。出之無方。入之	法 之 宗 非 空 非 有 萬 物 之 母 出 之 無 方 入 之 
T45n1857_001:0146c25	無所。包舍萬有。而不為事。應化萬端。而不	無 所 包 舍 萬 有 而 不 為 事 應 化 萬 端 而 不 
T45n1857_001:0146c26	為主。是以小室寬容。一念多通。非心所測。非	為 主 是 以 小 室 寬 容 一 念 多 通 非 心 所 測 非 
T45n1857_001:0146c27	意所識。可謂住不思議解脫之力。何謂不思	意 所 識 可 謂 住 不思議解脫 之 力 何 謂 不 思 
T45n1857_001:0146c28	議為體離微。何謂解脫為無所羈。離者法也。	議 為 體 離 微 何 謂 解 脫 為 無 所 羈 離 者 法 也 
T45n1857_001:0146c29	微者佛也。和合不二名為僧也。故三名一體。	微 者 佛 也 和 合 不 二 名 為 僧 也 故 三 名 一 體 
T45n1857_001:0147a01	一體三名。混無分別。歸本無名。又離者容也。	一 體 三 名 混 無 分 別 歸 本 無 名 又 離 者 容 也 
T45n1857_001:0147a02	微者用也。容故含垢。用故無侶。無侶故即妙	微 者 用 也 容 故 含 垢 用 故 無 侶 無 侶 故 即 妙 
T45n1857_001:0147a03	化常行。含垢故即萬有能處。又無眼無耳謂	化 常 行 含 垢 故 即 萬 有 能 處 又 無 眼 無 耳 謂 
T45n1857_001:0147a04	之離。有見有聞謂之微。無我無造謂之離。有	之 離 有 見 有 聞 謂 之 微 無 我 無 造 謂 之 離 有 
T45n1857_001:0147a05	智有用謂之微。無心無意謂之離。有通有達	智 有 用 謂 之 微 無 心 無 意 謂 之 離 有 通 有 達 
T45n1857_001:0147a06	謂之微。又離者涅槃。微者般若。般若故繁興	謂 之 微 又 離 者 涅 槃 微 者 般 若 般 若 故 繁 興 
T45n1857_001:0147a07	大用。涅槃故寂滅無餘。無餘故煩惱永盡。大	大 用 涅 槃 故 寂 滅 無 餘 無 餘 故 煩 惱 永 盡 大 
T45n1857_001:0147a08	用故聖化無窮。若人不達離微者。雖復苦行	用 故 聖 化 無 窮 若 人 不 達 離 微 者 雖 復 苦 行 
T45n1857_001:0147a09	頭陀遠離塵境。斷貪恚癡伏忍成就。經無量	頭 陀 遠 離 塵 境 斷 貪 恚 癡 伏 忍 成 就 經 無 量 
T45n1857_001:0147a10	劫。終不入真寔。何以故。皆為依正所行住	劫 終 不 入 真 寔 何 以 故 皆 為 依 正 所 行 住 
T45n1857_001:0147a11	有所得故。不離顛倒夢想惡覺諸見。若復有	有 所 得 故 不 離 顛 倒 夢 想 惡 覺 諸 見 若 復 有 
T45n1857_001:0147a12	人體解離微者。雖近有妄想習氣及現行煩	人 體 解 離 微 者 雖 近 有 妄 想 習 氣 及 現 行 煩 
T45n1857_001:0147a13	惱。然數數覺知離微之義。此人不久。即入真	惱 然 數 數 覺 知 離 微 之 義 此 人 不 久 即 入 真 
T45n1857_001:0147a14	寔無上道也。何以故。為了正見根本故也。又	寔 無 上 道 也 何 以 故 為 了 正 見 根 本 故 也 又 
T45n1857_001:0147a15	所言離者對六入也。所言微者對六識也。若	所 言 離 者 對 六 入 也 所 言 微 者 對 六 識 也 若 
T45n1857_001:0147a16	混六為一寂靜無物。非五四三。非九八七。但	混 六 為 一 寂 靜 無 物 非 五 四 三 非 九 八 七 但 
T45n1857_001:0147a17	聖人應機設教對執不同。究竟理中都無名	聖 人 應 機 設 教 對 執 不 同 究 竟 理 中 都 無 名 
T45n1857_001:0147a18	字。譬如虛空離數非數離性非性。非一非異	字 譬 如 虛 空 離 數 非 數 離 性 非 性 非一非異 
T45n1857_001:0147a19	非境非離境。不可言說。過於文字出於心量。	非 境 非 離 境 不可言說 過 於 文 字 出 於 心 量 
T45n1857_001:0147a20	無有去來無有出入。夫經論者莫不就彼凡	無 有 去 來 無 有 出 入 夫 經 論 者 莫 不 就 彼 凡 
T45n1857_001:0147a21	情破彼根量。種種方便皆不住於形事者。若	情 破 彼 根 量 種 種 方 便 皆 不 住 於 形 事 者 若 
T45n1857_001:0147a22	不住形事即不須一切言說。及以離微之義。	不 住 形 事 即 不 須 一 切 言 說 及 以 離 微 之 義 
T45n1857_001:0147a23	故經云隨宜說法意趣難解。雖說種種諸乘。	故 經 云 隨宜說法 意 趣 難 解 雖 說 種 種 諸 乘 
T45n1857_001:0147a24	皆是權接方便助道之法也。然非究竟解脫	皆 是 權 接 方 便 助 道 之 法 也 然 非 究 竟 解 脫 
T45n1857_001:0147a25	涅槃。譬如有人於虛空中畫作種種色象。及	涅 槃 譬 如 有 人 於 虛 空 中 畫 作 種 種 色 象 及 
T45n1857_001:0147a26	作種種音聲。然彼虛空實無異相。亦無受入	作 種 種 音 聲 然 彼 虛 空 實 無 異 相 亦 無 受 入 
T45n1857_001:0147a27	變動。故知諸佛化身。及以說法亦復如是。於	變 動 故 知 諸 佛 化 身 及 以 說 法 亦復如是 於 
T45n1857_001:0147a28	實際中都無一異。是以天地含離虛空含微。	實 際 中 都 無 一 異 是 以 天 地 含 離 虛 空 含 微 
T45n1857_001:0147a29	萬物動作變化無為。夫神中有智智中有通。	萬 物 動 作 變 化 無 為 夫 神 中 有 智 智 中 有 通 
T45n1857_001:0147b01	通有五種。智有三種。何為五通。一曰道通。二	通 有 五 種 智 有 三 種 何 為 五 通 一 曰 道 通 二 
T45n1857_001:0147b02	曰神通。三曰依通。四曰報通。五曰妖通。何謂	曰 神 通 三 曰 依 通 四 曰 報 通 五 曰 妖 通 何 謂 
T45n1857_001:0147b03	妖通。狐狸老變木石之精。附傍人身聰慧奇	妖 通 狐 狸 老 變 木 石 之 精 附 傍 人 身 聰 慧 奇 
T45n1857_001:0147b04	特。此為妖通。何謂報通。鬼神逆知諸天變化。	特 此 為 妖 通 何 謂 報 通 鬼 神 逆 知 諸 天 變 化 
T45n1857_001:0147b05	中陰了生神龍變化。此為報通。何謂依通。約	中 陰 了 生 神 龍 變 化 此 為 報 通 何 謂 依 通 約 
T45n1857_001:0147b06	法而知緣身而用。乘符往來藥餌靈變。此為	法 而 知 緣 身 而 用 乘 符 往 來 藥 餌 靈 變 此 為 
T45n1857_001:0147b07	依通。何謂神通。靜心照物宿命既持。種種分	依 通 何 謂 神 通 靜 心 照 物 宿 命 既 持 種 種 分 
T45n1857_001:0147b08	別皆隨定力。此為神通。何謂道通。無心應物	別 皆 隨 定 力 此 為 神 通 何 謂 道 通 無 心 應 物 
T45n1857_001:0147b09	緣化萬有。水月空華影象無主。此為道通。何	緣 化 萬 有 水 月 空 華 影 象 無 主 此 為 道 通 何 
T45n1857_001:0147b10	謂三智。一曰真智。二曰內智。三曰外智。何謂	謂 三 智 一 曰 真 智 二 曰 內 智 三 曰 外 智 何 謂 
T45n1857_001:0147b11	外智。分別根門識了塵境。博覽古今該通俗	外 智 分 別 根 門 識 了 塵 境 博 覽 古 今 該 通 俗 
T45n1857_001:0147b12	事。此為外智。何謂內智。自覺無明斷割煩惱。	事 此 為 外 智 何 謂 內 智 自 覺 無 明 斷 割 煩 惱 
T45n1857_001:0147b13	心意寂靜滅有無餘。此為內智。何謂真智。體	心 意 寂 靜 滅 有 無 餘 此 為 內 智 何 謂 真 智 體 
T45n1857_001:0147b14	解無物本來寂靜。通達無涯淨穢無二。故名	解 無 物 本來寂靜 通 達 無 涯 淨 穢 無 二 故 名 
T45n1857_001:0147b15	真智。故真智道通不可名目。餘所有者皆是	真 智 故 真 智 道 通 不 可 名 目 餘 所 有 者 皆 是 
T45n1857_001:0147b16	邪偽。偽即不真邪即不正。惑亂心生迷於體	邪 偽 偽 即 不 真 邪 即 不 正 惑 亂 心 生 迷 於 體 
T45n1857_001:0147b17	性。是以深解離微達彼諸有。自性本真出於	性 是 以 深 解 離 微 達 彼 諸 有 自 性 本 真 出 於 
T45n1857_001:0147b18	群品。夫知有邪正通有真偽。若非法眼精明	群 品 夫 知 有 邪 正 通 有 真 偽 若 非 法 眼 精 明 
T45n1857_001:0147b19	難可辨也。是以俗間多信邪偽少信正真。大	難 可 辨 也 是 以 俗 間 多 信 邪 偽 少 信 正 真 大 
T45n1857_001:0147b20	教偃行小乘現用。故知妙理難顯也。夫離者	教 偃 行 小 乘 現 用 故 知 妙 理 難 顯 也 夫 離 者 
T45n1857_001:0147b21	無身微者無心。無身故大身無心故大心。大	無 身 微 者 無 心 無 身 故 大 身 無 心 故 大 心 大 
T45n1857_001:0147b22	心故即周萬物。大身故應備無窮。是以執身	心 故 即 周 萬 物 大 身 故 應 備 無 窮 是 以 執 身 
T45n1857_001:0147b23	為身者即失其大應。執心為心者即失其大	為 身 者 即 失 其 大 應 執 心 為 心 者 即 失 其 大 
T45n1857_001:0147b24	智。故千經萬論莫不說離身心。破彼執著乃	智 故 千 經 萬 論 莫 不 說 離 身 心 破 彼 執 著 乃 
T45n1857_001:0147b25	入真實。譬如金師銷鑛取金方為器用。若執	入 真 實 譬 如 金 師 銷 鑛 取 金 方 為 器 用 若 執 
T45n1857_001:0147b26	有身者即有身礙。身礙故即法身隱於形[穀禾+卵]	有 身 者 即 有 身 礙 身 礙 故 即 法 身 隱 於 形 [穀禾卵] 
T45n1857_001:0147b27	之中。若執有心者即有心礙。心礙故即真智	之 中 若 執 有 心 者 即 有 心 礙 心 礙 故 即 真 智 
T45n1857_001:0147b28	隱於念慮之中。故大道不通妙理沈隱。六神	隱 於 念 慮 之 中 故 大 道 不 通 妙 理 沈 隱 六 神 
T45n1857_001:0147b29	內亂六境外緣。晝夜惶惶未有休息。夫不觀	內 亂 六 境 外 緣 晝 夜 惶 惶 未 有 休 息 夫 不 觀 
T45n1857_001:0147c01	其心者不見其微。不觀其身者不見其離。若	其 心 者 不 見 其 微 不 觀 其 身 者 不 見 其 離 若 
T45n1857_001:0147c02	不見離微。則失其道要也。故經云佛說非身	不 見 離 微 則 失 其 道 要 也 故 經 云 佛 說 非 身 
T45n1857_001:0147c03	是名大身。亦復如是。此謂破權歸實壞假	是 名 大 身 亦復如是 此 謂 破 權 歸 實 壞 假 
T45n1857_001:0147c04	歸真。譬如金師銷金為器。滅相混融以通大	歸 真 譬 如 金 師 銷 金 為 器 滅 相 混 融 以 通 大 
T45n1857_001:0147c05	冶。言大冶者為大道也。此大道冶中。造化無	冶 言 大 冶 者 為 大 道 也 此 大 道 冶 中 造 化 無 
T45n1857_001:0147c06	窮流出萬宗。若成若壞體無增減。故經云有	窮 流 出 萬 宗 若 成 若 壞 體 無 增 減 故 經 云 有 
T45n1857_001:0147c07	佛無佛。性相常住。所以言融相者。但為愚夫	佛 無 佛 性相常住 所 以 言 融 相 者 但 為 愚 夫 
T45n1857_001:0147c08	著有相畏無相也。所以言相者。為破彼外道	著 有 相 畏 無 相 也 所 以 言 相 者 為 破 彼 外 道 
T45n1857_001:0147c09	著於無相畏有相也。所以言中道者。欲令有	著 於 無 相 畏 有 相 也 所 以 言 中 道 者 欲 令 有 
T45n1857_001:0147c10	相無相無二也。此皆破執除疑言非盡理。若	相 無 相 無 二 也 此 皆 破 執 除 疑 言 非 盡 理 若 
T45n1857_001:0147c11	復有人了相無法平等不二。無取無捨無此	復 有 人 了 相 無 法 平 等 不 二 無 取 無 捨 無 此 
T45n1857_001:0147c12	無彼。亦無中間。即不假聖人言說理自通也。	無 彼 亦 無 中 間 即 不 假 聖 人 言 說 理 自 通 也 
T45n1857_001:0147c13	夫以相為無相者。即相而無相也。故經云色	夫 以 相 為 無 相 者 即 相 而 無 相 也 故 經 云 色 
T45n1857_001:0147c14	即是空非色滅空。譬如水流風擊成泡。即泡	即 是 空 非 色 滅 空 譬 如 水 流 風 擊 成 泡 即 泡 
T45n1857_001:0147c15	是水非泡滅水。夫以無相為相者。即無相而	是 水 非 泡 滅 水 夫 以 無 相 為 相 者 即 無 相 而 
T45n1857_001:0147c16	相也。經云空即是色色無盡也。譬如壞泡為	相 也 經 云 空 即 是 色 色 無 盡 也 譬 如 壞 泡 為 
T45n1857_001:0147c17	水水即泡也。非水離泡。夫愛有相畏無相者。	水 水 即 泡 也 非 水 離 泡 夫 愛 有 相 畏 無 相 者 
T45n1857_001:0147c18	不知有相即無相也。愛無相畏有相者。不知	不 知 有 相 即 無 相 也 愛 無 相 畏 有 相 者 不 知 
T45n1857_001:0147c19	無相即是相也。是故有相及無相。一切悉在	無 相 即 是 相 也 是 故 有 相 及 無 相 一 切 悉 在 
T45n1857_001:0147c20	其中矣。覺者名佛。妄即不生。妄若不生即本	其 中 矣 覺 者 名 佛 妄 即 不 生 妄 若 不 生 即 本 
T45n1857_001:0147c21	真實。夫無相之相謂之離。離體無相也。相即	真 實 夫 無 相 之 相 謂 之 離 離 體 無 相 也 相 即 
T45n1857_001:0147c22	無相謂之微。微體非無相也。是以為道者。生	無 相 謂 之 微 微 體 非 無 相 也 是 以 為 道 者 生 
T45n1857_001:0147c23	而不喜死而不憂。何以故。以生為浮以死為	而 不 喜 死 而 不 憂 何 以 故 以 生 為 浮 以 死 為 
T45n1857_001:0147c24	休。以生為化以死為真。故經云起唯法起滅	休 以 生 為 化 以 死 為 真 故 經 云 起 唯 法 起 滅 
T45n1857_001:0147c25	唯法滅。又此法者各不相知。起時不言我起。	唯 法 滅 又 此 法 者 各 不 相 知 起 時 不 言 我 起 
T45n1857_001:0147c26	滅時不言我滅。夫大智無知。大覺無覺。真	滅 時 不 言 我 滅 夫 大 智 無 知 大 覺 無 覺 真 
T45n1857_001:0147c27	際理空不可名目。是以涅槃大寂般若無知。	際 理 空 不 可 名 目 是 以 涅 槃 大 寂 般 若 無 知 
T45n1857_001:0147c28	圓滿法身一切限量相寂滅也。	圓 滿 法 身 一 切 限 量 相 寂 滅 也 
T45n1857_001:0147c29	本際虛玄品第三	本 際 虛 玄 品 第 三 
T45n1857_001:0148a01	夫本際者。即一切眾生無礙涅槃之性也。何	夫 本 際 者 即 一 切 眾 生 無 礙 涅 槃 之 性 也 何 
T45n1857_001:0148a02	謂忽有如是妄心及以種種顛倒者。但為一	謂 忽 有 如 是 妄 心 及 以 種 種 顛 倒 者 但 為 一 
T45n1857_001:0148a03	念迷也。又此念者從一而起。又此一者從不	念 迷 也 又 此 念 者 從 一 而 起 又 此 一 者 從 不 
T45n1857_001:0148a04	思議起。不思議者即無所起。故經云道始生	思 議 起 不 思 議 者 即 無 所 起 故 經 云 道 始 生 
T45n1857_001:0148a05	一。一為無為。一生二。二為妄心。以知一故	一 一 為 無 為 一 生 二 二 為 妄 心 以 知 一 故 
T45n1857_001:0148a06	即分為二。二生陰陽陰陽為動靜也。以陽為	即 分 為 二 二 生 陰 陽 陰 陽 為 動 靜 也 以 陽 為 
T45n1857_001:0148a07	清以陰為濁。故清氣內虛為心。濁氣外凝為	清 以 陰 為 濁 故 清 氣 內 虛 為 心 濁 氣 外 凝 為 
T45n1857_001:0148a08	色。即有心色二法。心應於陽陽應於動。色應	色 即 有 心 色 二 法 心 應 於 陽 陽 應 於 動 色 應 
T45n1857_001:0148a09	於陰陰應於靜。靜乃與玄牝相通。天地交合	於 陰 陰 應 於 靜 靜 乃 與 玄 牝 相 通 天 地 交 合 
T45n1857_001:0148a10	故。所謂一切眾生皆稟陰陽虛氣而生。是以	故 所 謂 一 切 眾 生 皆 稟 陰 陽 虛 氣 而 生 是 以 
T45n1857_001:0148a11	由一生二。二生三三即生萬法也。既緣無	由 一 生 二 二 生 三 三 即 生 萬 法 也 既 緣 無 
T45n1857_001:0148a12	為而有心。復緣有心而有色。故經云種種心	為 而 有 心 復 緣 有 心 而 有 色 故 經 云 種 種 心 
T45n1857_001:0148a13	色。是以心生萬慮色起萬端。和合業因遂成	色 是 以 心 生 萬 慮 色 起 萬 端 和 合 業 因 遂 成 
T45n1857_001:0148a14	三界種子。夫所以有三界者。為以執心為本	三 界 種 子 夫 所 以 有 三 界 者 為 以 執 心 為 本 
T45n1857_001:0148a15	迷真一故。即有濁辱生其妄氣。妄氣澄清為	迷 真 一 故 即 有 濁 辱 生 其 妄 氣 妄 氣 澄 清 為 
T45n1857_001:0148a16	無色界。所謂心也。澄濁現為色界。所謂身也。	無 色 界 所 謂 心 也 澄 濁 現 為 色 界 所 謂 身 也 
T45n1857_001:0148a17	散滓穢為欲界。所謂塵境也。故經云三界虛	散 滓 穢 為 欲 界 所 謂 塵 境 也 故 經 云 三 界 虛 
T45n1857_001:0148a18	妄不實。唯一妄心變化。夫內有一生即外有	妄 不 實 唯 一 妄 心 變 化 夫 內 有 一 生 即 外 有 
T45n1857_001:0148a19	無為。內有二生即外有有為。內有三生即外	無 為 內 有 二 生 即 外 有 有 為 內 有 三 生 即 外 
T45n1857_001:0148a20	有三界。既內外相應遂生種種諸法。及恒沙	有 三 界 既 內 外 相 應 遂 生 種 種 諸 法 及 恒 沙 
T45n1857_001:0148a21	煩惱也。若一不生即無無為。若有人言我證	煩 惱 也 若 一 不 生 即 無 無 為 若 有 人 言 我 證 
T45n1857_001:0148a22	無為。即是虛妄。若二不生即無有為。若有	無 為 即 是 虛 妄 若 二 不 生 即 無 有 為 若 有 
T45n1857_001:0148a23	人言我證有為。即是虛妄。若三不生即無三	人 言 我 證 有 為 即 是 虛 妄 若 三 不 生 即 無 三 
T45n1857_001:0148a24	界。若有人言定有三界。即是虛妄。是故經云	界 若 有 人 言 定 有 三 界 即 是 虛 妄 是 故 經 云 
T45n1857_001:0148a25	有有即苦果。無有即涅槃。諸聲聞人取證無	有 有 即 苦 果 無 有 即 涅 槃 諸 聲 聞 人 取 證 無 
T45n1857_001:0148a26	為。猶有有餘也。乃至十地菩薩。皆有住地無	為 猶 有 有 餘 也 乃 至 十地菩薩 皆 有 住 地 無 
T45n1857_001:0148a27	明微細障也。故以一為無為以二為有為。以	明 微 細 障 也 故 以 一 為 無 為 以 二 為 有 為 以 
T45n1857_001:0148a28	三為三界。言無為者有二種。一者證滅無為。	三 為 三 界 言 無 為 者 有 二 種 一 者 證 滅 無 為 
T45n1857_001:0148a29	二者性本無為。言證滅無為者。所謂一切聖	二 者 性 本 無 為 言 證 滅 無 為 者 所 謂 一 切 聖 
T45n1857_001:0148b01	人修道斷障體如如也。故經云一切賢聖皆	人 修 道 斷 障 體 如 如 也 故 經 云 一 切 賢 聖 皆 
T45n1857_001:0148b02	以無為法。而有差別性。本無為者所謂本來	以 無 為 法 而有差別 性 本 無 為 者 所 謂 本 來 
T45n1857_001:0148b03	法爾非修非證。非人所合非法所契。人法本	法 爾 非 修 非 證 非 人 所 合 非 法 所 契 人 法 本 
T45n1857_001:0148b04	空體淨真諦。故經云實相之理非有為非無	空 體 淨 真 諦 故 經 云 實 相 之 理 非 有 為 非 無 
T45n1857_001:0148b05	為。不此岸不彼岸。不中流。是以非有為故。即	為 不 此 岸 不 彼 岸 不 中 流 是 以 非 有 為 故 即 
T45n1857_001:0148b06	不可修學。非無為故即不可滅證。若有修有	不 可 修 學 非 無 為 故 即 不 可 滅 證 若 有 修 有 
T45n1857_001:0148b07	證者。非性本無為也。故經云一切法以不生	證 者 非 性 本 無 為 也 故 經 云 一 切 法 以 不 生 
T45n1857_001:0148b08	為宗。宗若不生即無無生。無生不生不可為	為 宗 宗 若 不 生 即 無 無 生 無 生 不 生 不 可 為 
T45n1857_001:0148b09	證。何以故。若有證即有生若無證即無生。依	證 何 以 故 若 有 證 即 有 生 若 無 證 即 無 生 依 
T45n1857_001:0148b10	本太冥。夫不生者即本際也。不出不沒猶如	本 太 冥 夫 不 生 者 即 本 際 也 不 出 不 沒 猶 如 
T45n1857_001:0148b11	虛空無物可比。但一切有為之法虛妄不實。	虛 空 無 物 可 比 但 一 切 有 為 之 法 虛 妄 不 實 
T45n1857_001:0148b12	緣假相依而有存亡。窮其根趣還本實際。但	緣 假 相 依 而 有 存 亡 窮 其 根 趣 還 本 實 際 但 
T45n1857_001:0148b13	一切眾生失本。外求竛竮辛苦修習。累劫而	一 切 眾 生 失 本 外 求 竛 竮 辛 苦 修 習 累 劫 而 
T45n1857_001:0148b14	不悟真。是以將本求末末妄非真。將末求本	不 悟 真 是 以 將 本 求 末 末 妄 非 真 將 末 求 本 
T45n1857_001:0148b15	本虛非實。夫本者即不合求。何以故。本即	本 虛 非 實 夫 本 者 即 不 合 求 何 以 故 本 即 
T45n1857_001:0148b16	不求本也。譬如金不求金也。末即不合修。何	不 求 本 也 譬 如 金 不 求 金 也 末 即 不 合 修 何 
T45n1857_001:0148b17	以故。妄不求妄也。譬如泥團不可成金也。夫	以 故 妄 不 求 妄 也 譬 如 泥 團 不 可 成 金 也 夫 
T45n1857_001:0148b18	身心之法虛假不實。俗人多以修身心而覓	身 心 之 法 虛 假 不 實 俗 人 多 以 修 身 心 而 覓 
T45n1857_001:0148b19	道者。同彼泥團而覓金也。若約身心即是道	道 者 同 彼 泥 團 而 覓 金 也 若 約 身 心 即 是 道 
T45n1857_001:0148b20	者。聖人何故說離身心。故知非道也。若本真	者 聖 人 何 故 說 離 身 心 故 知 非 道 也 若 本 真 
T45n1857_001:0148b21	者亦不合修。何以故。無二法也。夫聖人生而	者 亦 不 合 修 何 以 故 無 二 法 也 夫 聖 人 生 而 
T45n1857_001:0148b22	不有死而不無。無有妄想取捨之心。所謂萬	不 有 死 而 不 無 無 有 妄 想 取 捨 之 心 所 謂 萬 
T45n1857_001:0148b23	生萬死公正無私。法爾自然中無我造。但彼	生 萬 死 公 正 無 私 法 爾 自 然 中 無 我 造 但 彼 
T45n1857_001:0148b24	愚夫妄想內起惑心種種見生。故非真實不	愚 夫 妄 想 內 起 惑 心 種 種 見 生 故 非 真 實 不 
T45n1857_001:0148b25	能明了。然其本際自性清淨。微妙甚深體無	能 明 了 然 其 本 際 自 性 清 淨 微 妙 甚 深 體 無 
T45n1857_001:0148b26	塵垢。是以千聖萬賢種種言論。皆是化說於	塵 垢 是 以 千 聖 萬 賢 種 種 言 論 皆 是 化 說 於 
T45n1857_001:0148b27	真非真說化非化。是以本際無名名於無名。	真 非 真 說 化 非 化 是 以 本 際 無 名 名 於 無 名 
T45n1857_001:0148b28	本際無相名於無相。名相既立妄惑遂生。真	本 際 無 相 名 於 無 相 名 相 既 立 妄 惑 遂 生 真 
T45n1857_001:0148b29	一理沈道宗事隱。是以無名之朴通遍一切	一 理 沈 道 宗 事 隱 是 以 無 名 之 朴 通 遍 一 切 
T45n1857_001:0148c01	不可名目。過限量界一體無二。故經云森羅	不 可 名 目 過 限 量 界 一 體 無 二 故 經 云 森 羅 
T45n1857_001:0148c02	及萬象一法之所印。印即本際也。然本際之	及 萬 象 一 法 之 所 印 印 即 本 際 也 然 本 際 之 
T45n1857_001:0148c03	理。無自無他非一非異。包含一氣該入萬有。	理 無 自 無 他 非一非異 包 含 一 氣 該 入 萬 有 
T45n1857_001:0148c04	若復有人自性清淨。含一而生中無妄想。即	若 復 有 人 自 性 清 淨 含 一 而 生 中 無 妄 想 即 
T45n1857_001:0148c05	為聖人。然實際中亦無聖人法。如微塵許而	為 聖 人 然 實 際 中 亦 無 聖 人 法 如 微 塵 許 而 
T45n1857_001:0148c06	有異也。若復有人自性清淨。含一而生中有	有 異 也 若 復 有 人 自 性 清 淨 含 一 而 生 中 有 
T45n1857_001:0148c07	妄想。自體濁亂即為凡夫。然實際中亦無凡	妄 想 自 體 濁 亂 即 為 凡 夫 然 實 際 中 亦 無 凡 
T45n1857_001:0148c08	夫法。如微塵許而有異也。故經云佛性平等	夫 法 如 微 塵 許 而 有 異 也 故 經 云 佛 性 平 等 
T45n1857_001:0148c09	廣大難量。凡聖不二一切圓滿。咸備草木周	廣 大 難 量 凡 聖 不 二 一 切 圓 滿 咸 備 草 木 周 
T45n1857_001:0148c10	遍螻蟻。乃至微塵毛髮莫不含一而有。故經	遍 螻 蟻 乃 至 微 塵 毛 髮 莫 不 含 一 而 有 故 經 
T45n1857_001:0148c11	云了能知一萬事畢也。是以一切眾生皆一	云 了 能 知 一 萬 事 畢 也 是 以 一 切 眾 生 皆 一 
T45n1857_001:0148c12	乘而生。故謂之一乘。若迷故即異覺故即一。	乘 而 生 故 謂 之 一 乘 若 迷 故 即 異 覺 故 即 一 
T45n1857_001:0148c13	經云前念是凡後念是聖。又云一念知一切	經 云 前 念 是 凡 後 念 是 聖 又 云 一 念 知 一 切 
T45n1857_001:0148c14	法也。是以一即一切一切即一。故言一切以	法 也 是 以 一 即 一切一切 即 一 故 言 一 切 以 
T45n1857_001:0148c15	一法之功而成萬象。故經云一切若有有心	一 法 之 功 而 成 萬 象 故 經 云 一 切 若 有 有 心 
T45n1857_001:0148c16	即迷。一切若無無心即遍十方。故真一萬差	即 迷 一 切 若 無 無 心 即 遍 十 方 故 真 一 萬 差 
T45n1857_001:0148c17	萬差真一。譬如海湧千波千波即海。故一切	萬 差 真 一 譬 如 海 湧 千 波 千 波 即 海 故 一 切 
T45n1857_001:0148c18	皆一無有異也。夫言一者對彼異情。異既非	皆 一 無 有 異 也 夫 言 一 者 對 彼 異 情 異 既 非 
T45n1857_001:0148c19	異一亦非一。非一不一假號真一。夫真一者	異 一 亦 非 一 非 一 不 一 假 號 真 一 夫 真 一 者 
T45n1857_001:0148c20	非名字所說也。是以非一見一。若有所見即	非 名 字 所 說 也 是 以 非 一 見 一 若 有 所 見 即 
T45n1857_001:0148c21	有二也。不名為真一。又不名為知一。若一	有 二 也 不 名 為 真 一 又 不 名 為 知 一 若 一 
T45n1857_001:0148c22	知一即名為二亦不名為一。若有所知即有	知 一 即 名 為 二 亦 不 名 為 一 若 有 所 知 即 有 
T45n1857_001:0148c23	無知有知不知即有二也。是以大智無知而	無 知 有 知 不 知 即 有 二 也 是 以 大 智 無 知 而 
T45n1857_001:0148c24	無不知。熾然常知。常知無知假號為知。非	無 不 知 熾 然 常 知 常 知 無 知 假 號 為 知 非 
T45n1857_001:0148c25	我非所非心非意。夫有為數法即有所知。若	我 非 所 非 心 非 意 夫 有 為 數 法 即 有 所 知 若 
T45n1857_001:0148c26	無為法。猶如虛空無有涯際。即無知不知。夫	無 為 法 猶如虛空 無 有 涯 際 即 無 知 不 知 夫 
T45n1857_001:0148c27	聖人所以言知者。為有心有數有為有法。故	聖 人 所 以 言 知 者 為 有 心 有 數 有 為 有 法 故 
T45n1857_001:0148c28	可知也。所以言無知者。為無心無數無為無	可 知 也 所 以 言 無 知 者 為 無 心 無 數 無 為 無 
T45n1857_001:0148c29	法。故不可知也。若以有知知於無知者。無有	法 故 不 可 知 也 若 以 有 知 知 於 無 知 者 無 有 
T45n1857_001:0149a01	是處。譬如有人終日說空。但人說空非空說	是 處 譬 如 有 人 終 日 說 空 但 人 說 空 非 空 說 
T45n1857_001:0149a02	也。若以彼知知無知者。亦復如是。夫聖人	也 若 以 彼 知 知 無 知 者 亦復如是 夫 聖 人 
T45n1857_001:0149a03	所以或言我知者。皆是對迷約事。破病除疑	所 以 或 言 我 知 者 皆 是 對 迷 約 事 破 病 除 疑 
T45n1857_001:0149a04	實無二者。知無知也。所以說無知者。為彼愚	實 無 二 者 知 無 知 也 所 以 說 無 知 者 為 彼 愚 
T45n1857_001:0149a05	夫不了真一。著我我所妄計能知所知。故說	夫 不 了 真 一 著 我 我 所 妄 計 能 知 所 知 故 說 
T45n1857_001:0149a06	無知無分別。彼愚夫聞已即學無知。猶如癡	無 知 無 分 別 彼 愚 夫 聞 已 即 學 無 知 猶 如 癡 
T45n1857_001:0149a07	人不能分別。是以聖人因彼虛妄。即言如來	人 不 能 分 別 是 以 聖 人 因 彼 虛 妄 即 言 如 來 
T45n1857_001:0149a08	了了知見。非不知也。愚夫聞已即學有知。由	了 了 知 見 非 不 知 也 愚 夫 聞 已 即 學 有 知 由 
T45n1857_001:0149a09	有有知即有知礙。亦名虛知亦名妄知。如是	有 有 知 即 有 知 礙 亦 名 虛 知 亦 名 妄 知 如 是 
T45n1857_001:0149a10	之知轉非道也。故經云眾生親近惡知識長	之 知 轉 非 道 也 故 經 云 眾 生 親 近 惡 知 識 長 
T45n1857_001:0149a11	惡知見。何以故彼諸外道前知未來。後知過	惡 知 見 何 以 故 彼 諸 外 道 前 知 未 來 後 知 過 
T45n1857_001:0149a12	去。中知身心。身心不淨故不免生死。夫一	去 中 知 身 心 身 心 不 淨 故 不 免 生 死 夫 一 
T45n1857_001:0149a13	切學無知者。皆棄有知而學無知。無知者即	切 學 無 知 者 皆 棄 有 知 而 學 無 知 無 知 者 即 
T45n1857_001:0149a14	是知也。然自不覺知。復有棄無知而學有知	是 知 也 然 自 不 覺 知 復 有 棄 無 知 而 學 有 知 
T45n1857_001:0149a15	者。知即有覺。有覺故心生萬慮意起百思。還	者 知 即 有 覺 有 覺 故 心 生 萬 慮 意 起 百 思 還 
T45n1857_001:0149a16	不離苦。彼知二見皆不能當體虛融如理冥	不 離 苦 彼 知 二 見 皆 不 能 當 體 虛 融 如 理 冥 
T45n1857_001:0149a17	契。遂不能入真實也。夫真實者離知無知。過	契 遂 不 能 入 真 實 也 夫 真 實 者 離 知 無 知 過 
T45n1857_001:0149a18	一切限量也。夫見即有方。聞即有所。覺即有	一 切 限 量 也 夫 見 即 有 方 聞 即 有 所 覺 即 有 
T45n1857_001:0149a19	心。知即有量。不了本際無方無所無心無量。	心 知 即 有 量 不 了 本 際 無 方 無 所 無 心 無 量 
T45n1857_001:0149a20	即無有見聞覺知也。所以真一無二。而現不	即 無 有 見聞覺知 也 所 以 真 一 無 二 而 現 不 
T45n1857_001:0149a21	同。或復有人念佛佛現。念僧僧現。但彼非	同 或 復 有 人 念 佛 佛 現 念 僧 僧 現 但 彼 非 
T45n1857_001:0149a22	佛非非佛。而現於佛。乃至非僧非非僧。而現	佛 非 非 佛 而 現 於 佛 乃 至 非 僧 非 非 僧 而 現 
T45n1857_001:0149a23	於僧。何以故為彼念心希望現。故不覺自	於 僧 何 以 故 為 彼 念 心 希 望 現 故 不 覺 自 
T45n1857_001:0149a24	心所現。聖事緣起一向為外境界而有差別。	心 所 現 聖 事 緣 起 一 向 為 外 境 界 而有差別 
T45n1857_001:0149a25	實非佛僧而有異也。故經云彼見諸佛國土	實 非 佛 僧 而 有 異 也 故 經 云 彼 見 諸 佛 國 土 
T45n1857_001:0149a26	及以色身而有若干。其無礙慧無若干也。譬	及 以 色 身 而 有 若 干 其 無 礙 慧 無 若 干 也 譬 
T45n1857_001:0149a27	如幻師於虛空中。以幻術力化作種種色象。	如 幻 師 於 虛 空 中 以 幻 術 力 化 作 種 種 色 象 
T45n1857_001:0149a28	彼幻人癡故謂彼空中先有此事。彼念佛僧。	彼 幻 人 癡 故 謂 彼 空 中 先 有 此 事 彼 念 佛 僧 
T45n1857_001:0149a29	亦復如是。於空法中。以念術力化作種種色	亦復如是 於 空 法 中 以 念 術 力 化 作 種 種 色 
T45n1857_001:0149b01	相起妄想見。故經云心如工伎兒意如和伎	相 起 妄 想 見 故 經 云 心 如 工 伎 兒 意 如 和 伎 
T45n1857_001:0149b02	者。五識為伴侶妄想觀伎眾。譬如有人於大	者 五 識 為 伴 侶 妄 想 觀 伎 眾 譬 如 有 人 於 大 
T45n1857_001:0149b03	治邊。自作模樣方圓大小自稱願。彼金汁流	治 邊 自 作 模 樣 方 圓 大 小 自 稱 願 彼 金 汁 流 
T45n1857_001:0149b04	入我模以成形像。然則鎔金任成形像。其真	入 我 模 以 成 形 像 然 則 鎔 金 任 成 形 像 其 真 
T45n1857_001:0149b05	實融金。非像非非像而現於像。彼念佛僧亦	實 融 金 非 像 非 非 像 而 現 於 像 彼 念 佛 僧 亦 
T45n1857_001:0149b06	復如是。大智融金者。即喻如來。法身模樣	復 如 是 大 智 融 金 者 即 喻 如 來 法 身 模 樣 
T45n1857_001:0149b07	者即喻眾生。希望得佛故以念佛。和合因緣	者 即 喻 眾 生 希 望 得 佛 故 以 念 佛 和合因緣 
T45n1857_001:0149b08	起種種身相。然彼法身非相非非相。何謂非	起 種 種 身 相 然 彼 法 身 非 相 非 非 相 何 謂 非 
T45n1857_001:0149b09	相。本無定相。何謂非非相。緣起諸相。然則法	相 本 無 定 相 何 謂 非 非 相 緣 起 諸 相 然 則 法 
T45n1857_001:0149b10	身非現非非現。離性無性。非有非無無心無	身 非 現 非 非 現 離 性 無 性 非有非無 無 心 無 
T45n1857_001:0149b11	意。不可以一切度量也。但彼凡夫隨心而有	意 不 可 以 一 切 度 量 也 但 彼 凡 夫 隨 心 而 有 
T45n1857_001:0149b12	即生見佛之想。一向謂彼心外有佛不知自	即 生 見 佛 之 想 一 向 謂 彼 心 外 有 佛 不 知 自 
T45n1857_001:0149b13	心和合而有。或有一向言心外無佛即為謗	心 和 合 而 有 或 有 一 向 言 心 外 無 佛 即 為 謗 
T45n1857_001:0149b14	正法也。故經云聖境界離於非有非無非所	正 法 也 故 經 云 聖 境 界 離 於 非有非無 非 所 
T45n1857_001:0149b15	稱量。若執著有無者。即是二邊亦是虛妄。何	稱 量 若 執 著 有 無 者 即 是 二 邊 亦 是 虛 妄 何 
T45n1857_001:0149b16	以故妄生二見乖真理故。譬如有人於金器	以 故 妄 生 二 見 乖 真 理 故 譬 如 有 人 於 金 器 
T45n1857_001:0149b17	藏中。常觀於金體不覩眾相。雖覩眾相亦是	藏 中 常 觀 於 金 體 不 覩 眾 相 雖 覩 眾 相 亦 是 
T45n1857_001:0149b18	一金。既不為相所惑。即離分別。常觀金體無	一 金 既 不 為 相 所 惑 即 離 分 別 常 觀 金 體 無 
T45n1857_001:0149b19	有虛謬。喻彼真人亦復如是。常觀真一不覩	有 虛 謬 喻 彼 真 人 亦復如是 常 觀 真 一 不 覩 
T45n1857_001:0149b20	眾相。雖覩眾相亦是真一。遠離妄想無有顛	眾 相 雖 覩 眾 相 亦 是 真 一 遠 離 妄 想 無 有 顛 
T45n1857_001:0149b21	倒。住真實際名曰聖人。若復有人於金器藏	倒 住 真 實 際 名 曰 聖 人 若 復 有 人 於 金 器 藏 
T45n1857_001:0149b22	中。常覩眾相不覩金體。分別善惡。起種種	中 常 覩 眾 相 不 覩 金 體 分 別 善 惡 起 種 種 
T45n1857_001:0149b23	見。而失於金性。便有諍論。喻彼愚夫亦復如	見 而 失 於 金 性 便 有 諍 論 喻 彼 愚 夫 亦 復 如 
T45n1857_001:0149b24	是。常觀色相男女好醜起種種差別。迷於本	是 常 觀 色 相 男 女 好 醜 起 種種差別 迷 於 本 
T45n1857_001:0149b25	性執著心相。取捨愛憎起種種顛倒。流浪生	性 執 著 心 相 取 捨 愛 憎 起 種 種 顛 倒 流 浪 生 
T45n1857_001:0149b26	死受種種身。妄想森羅隱覆真一。是以懷道	死 受 種 種 身 妄 想 森 羅 隱 覆 真 一 是 以 懷 道 
T45n1857_001:0149b27	君子通明達人。觀察甚深遠離群品。契合真	君 子 通 明 達 人 觀 察 甚 深 遠 離 群 品 契 合 真 
T45n1857_001:0149b28	一與理相應。夫真一難說。約喻以陳究竟道	一 與 理 相 應 夫 真 一 難 說 約 喻 以 陳 究 竟 道 
T45n1857_001:0149b29	宗非言可示。夫眼作眼解即生眼倒。眼作無	宗 非 言 可 示 夫 眼 作 眼 解 即 生 眼 倒 眼 作 無 
T45n1857_001:0149c01	眼解即生無眼倒。俱是妄想。若執有眼者即	眼 解 即 生 無 眼 倒 俱 是 妄 想 若 執 有 眼 者 即 
T45n1857_001:0149c02	迷其無眼。由有眼故即妙見不通。故經云無	迷 其 無 眼 由 有 眼 故 即 妙 見 不 通 故 經 云 無 
T45n1857_001:0149c03	眼無色復有迷眼。作無眼者即失其真眼。如	眼 無 色 復 有 迷 眼 作 無 眼 者 即 失 其 真 眼 如 
T45n1857_001:0149c04	生盲人不能辨色。故經云譬如根敗之士其	生 盲 人 不 能 辨 色 故 經 云 譬 如 根 敗 之 士 其 
T45n1857_001:0149c05	於五欲不能復利。諸聲聞人亦復如是。唯其	於 五 欲 不 能 復 利 諸 聲 聞 人 亦復如是 唯 其 
T45n1857_001:0149c06	如來得真天眼。常在三昧悉見諸佛國土。不	如 來 得 真 天 眼 常 在 三 昧 悉 見 諸 佛 國 土 不 
T45n1857_001:0149c07	以二相故即不同凡夫有所見也。悉能見故	以 二 相 故 即 不 同 凡 夫 有 所 見 也 悉 能 見 故 
T45n1857_001:0149c08	即不同聲聞無所見也。彼二見者妄見有無。	即 不 同 聲 聞 無 所 見 也 彼 二 見 者 妄 見 有 無 
T45n1857_001:0149c09	然真一之中體非有無。但妄想虛立得有無	然 真 一 之 中 體 非 有 無 但 妄 想 虛 立 得 有 無 
T45n1857_001:0149c10	也。夫聖人說言我了了見。或言不見者。但為	也 夫 聖 人 說 言 我 了 了 見 或 言 不 見 者 但 為 
T45n1857_001:0149c11	破病故說見不見也。然真一理中離見不見。	破 病 故 說 見 不 見 也 然 真 一 理 中 離 見 不 見 
T45n1857_001:0149c12	過限量界度凡聖位。故能了了見非虛妄也。	過 限 量 界 度 凡 聖 位 故 能 了 了 見 非 虛 妄 也 
T45n1857_001:0149c13	是以非色法故即非肉眼所見。非證法故即	是 以 非 色 法 故 即 非 肉 眼 所 見 非 證 法 故 即 
T45n1857_001:0149c14	非法眼所見。唯有佛眼清淨非見非不見。了	非 法 眼 所 見 唯 有 佛 眼 清 淨 非 見 非 不 見 了 
T45n1857_001:0149c15	了而見。不可思議不可測量。凡夫絕分。二	了 而 見 不可思議 不 可 測 量 凡 夫 絕 分 二 
T45n1857_001:0149c16	乘芥子。菩薩羅縠。故知佛性難可見也。雖	乘 芥 子 菩 薩 羅 縠 故 知 佛 性 難 可 見 也 雖 
T45n1857_001:0149c17	然如是故。經云佛性普遍無問凡聖。但自身	然 如 是 故 經 云 佛 性 普 遍 無 問 凡 聖 但 自 身 
T45n1857_001:0149c18	中體會真一何用外覓。晝夜深思內心自證。	中 體 會 真 一 何 用 外 覓 晝 夜 深 思 內 心 自 證 
T45n1857_001:0149c19	故經云觀身寔相觀佛亦然。夫觀身實相者	故 經 云 觀 身 寔 相 觀 佛 亦 然 夫 觀 身 實 相 者 
T45n1857_001:0149c20	即一相也。一相者即空相也。但空無相故即	即 一 相 也 一 相 者 即 空 相 也 但 空 無 相 故 即 
T45n1857_001:0149c21	非垢非淨。非凡非聖非有非無非邪非正。體	非 垢 非 淨 非 凡 非 聖 非有非無 非 邪 非 正 體 
T45n1857_001:0149c22	性常住不生不滅即本際也。何以如來法身	性 常 住 不生不滅 即 本 際 也 何 以 如來法身 
T45n1857_001:0149c23	眼耳鼻舌。乃至身意諸根互用者。為體真一	眼 耳 鼻 舌 乃 至 身 意 諸 根 互 用 者 為 體 真 一 
T45n1857_001:0149c24	也。以無限量無分劑故。即法身虛通一切無	也 以 無 限 量 無 分 劑 故 即 法 身 虛 通 一 切 無 
T45n1857_001:0149c25	礙。何以凡夫眼耳諸根不通遂無互用者。為	礙 何 以 凡 夫 眼 耳 諸 根 不 通 遂 無 互 用 者 為 
T45n1857_001:0149c26	妄想分別界隔諸根。精神有量。分劑不通。真	妄想分別 界 隔 諸 根 精 神 有 量 分 劑 不 通 真 
T45n1857_001:0149c27	一理迷遂無互用。故經云凡夫想識惑妄不	一 理 迷 遂 無 互 用 故 經 云 凡 夫 想 識 惑 妄 不 
T45n1857_001:0149c28	通。執著根塵而有種種差別。是以聖人通達	通 執 著 根 塵 而 有 種種差別 是 以 聖 人 通 達 
T45n1857_001:0149c29	真一。無有妄心界隔根塵。故能同用無有心	真 一 無 有 妄 心 界 隔 根 塵 故 能 同 用 無 有 心 
T45n1857_001:0150a01	量。夫何謂真一以真無異。無異故萬物含一	量 夫 何 謂 真 一 以 真 無 異 無 異 故 萬 物 含 一 
T45n1857_001:0150a02	而生。即彼萬物亦為一也。何以故以本一故。	而 生 即 彼 萬 物 亦 為 一 也 何 以 故 以 本 一 故 
T45n1857_001:0150a03	即無二也。譬如檀生檀枝終非椿木也。然彼	即 無 二 也 譬 如 檀 生 檀 枝 終 非 椿 木 也 然 彼 
T45n1857_001:0150a04	真一而有種種名字。雖有種種名字終同一	真 一 而 有 種 種 名 字 雖 有 種 種 名 字 終 同 一 
T45n1857_001:0150a05	義。或名法性。法身。真如。實際。虛空。佛性。涅	義 或 名 法 性 法 身 真 如 實 際 虛 空 佛 性 涅 
T45n1857_001:0150a06	槃。法界。乃至本際。如來藏。而有無量名字	槃 法 界 乃 至 本 際 如 來 藏 而 有 無 量 名 字 
T45n1857_001:0150a07	皆是真一異名。同生一義。蓋前三品者亦復	皆 是 真 一 異 名 同 生 一 義 蓋 前 三 品 者 亦 復 
T45n1857_001:0150a08	如是。夫何以名廣照品者。所謂智鑑寬通慧	如 是 夫 何 以 名 廣 照 品 者 所 謂 智 鑑 寬 通 慧 
T45n1857_001:0150a09	日圓照。包含物理虛洞萬靈。故言廣照。何謂	日 圓 照 包 含 物 理 虛 洞 萬 靈 故 言 廣 照 何 謂 
T45n1857_001:0150a10	離微品者。所謂性該真理究竟玄源。實際冲	離 微 品 者 所 謂 性 該 真 理 究 竟 玄 源 實 際 冲 
T45n1857_001:0150a11	虛本淨非染。故曰離微。何謂本際品者。所謂	虛 本 淨 非 染 故 曰 離 微 何 謂 本 際 品 者 所 謂 
T45n1857_001:0150a12	天真妙理體瑩非修。性本虛通含收萬物。故	天 真 妙 理 體 瑩 非 修 性 本 虛 通 含 收 萬 物 故 
T45n1857_001:0150a13	言本際品也。是故合前三品。一義該收出用	言 本 際 品 也 是 故 合 前 三 品 一 義 該 收 出 用 
T45n1857_001:0150a14	無窮。總名寶藏。是以闡森羅之義府。論識物	無 窮 總 名 寶 藏 是 以 闡 森 羅 之 義 府 論 識 物 
T45n1857_001:0150a15	之根由。虛洞太清。陰符妙理。圓之者體合真	之 根 由 虛 洞 太 清 陰 符 妙 理 圓 之 者 體 合 真 
T45n1857_001:0150a16	一。了之者密悟玄通。故明法界之如如。顯大	一 了 之 者 密 悟 玄 通 故 明 法 界 之 如 如 顯 大 
T45n1857_001:0150a17	道之要者也。	道 之 要 者 也 
T45n1857_001:0150a18	寶藏論(終)	寶 藏 論 終 
