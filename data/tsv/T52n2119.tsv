T52n2119_001:0818a03	寺沙門玄奘上表記	寺 沙 門 玄 奘 上 表 記 
T52n2119_001:0818a05	進經論等表	進 經 論 等 表 
T52n2119_001:0818a06	沙門玄奘言。玄奘聞。羲畫既陳。肇有書契。籀	沙 門 玄 奘 言 玄 奘 聞 羲 畫 既 陳 肇 有 書 契 籀 
T52n2119_001:0818a07	文斯闡。爰盛典謩。徒以誨義輔德。紀情括性。	文 斯 闡 爰 盛 典 謩 徒 以 誨 義 輔 德 紀 情 括 性 
T52n2119_001:0818a08	猶纏埃累之間。未出寰區之表。豈若龍宮祕	猶 纏 埃 累 之 間 未 出 寰 區 之 表 豈 若 龍 宮 祕 
T52n2119_001:0818a09	旨。鷲嶺微詞。導群迷於沙界。庇交喪於塵劫。	旨 鷲 嶺 微 詞 導 群 迷 於 沙 界 庇 交 喪 於 塵 劫 
T52n2119_001:0818a10	然則至極無象。演其源者法王。至理無言。詮	然 則 至 極 無 象 演 其 源 者 法 王 至 理 無 言 詮 
T52n2119_001:0818a11	其道者　聖帝。伏惟　陛下纂靈出震。撫運	其 道 者 聖 帝 伏 惟 陛 下 纂 靈 出 震 撫 運 
T52n2119_001:0818a12	登樞。勝茂九瀛。掩胥庭而獨步。飛英八極。[車*闌]	登 樞 勝 茂 九 瀛 掩 胥 庭 而 獨 步 飛 英 八 極 [車闌] 
T52n2119_001:0818a13	軒昊而高視。分麾紫塞。剪隨寇於幽陵。駐蹕	軒 昊 而 高 視 分 麾 紫 塞 剪 隨 寇 於 幽 陵 駐 蹕 
T52n2119_001:0818a14	青丘。蕩妖氛於蟠木。武功既戢。歸馬華山。	青 丘 蕩 妖 氛 於 蟠 木 武 功 既 戢 歸 馬 華 山 
T52n2119_001:0818a15	文德載宣。受圖宛岫。於是刊書延閣。創禮容	文 德 載 宣 受 圖 宛 岫 於 是 刊 書 延 閣 創 禮 容 
T52n2119_001:0818a16	臺。鳳篆龜文既葳蕤於東觀。銀鉤玉字亦洗	臺 鳳 篆 龜 文 既 葳 蕤 於 東 觀 銀 鉤 玉 字 亦 洗 
T52n2119_001:0818a17	污於南宮。猶故屬想真如。緬懷空寂。紹宣妙	污 於 南 宮 猶 故 屬 想 真 如 緬 懷 空 寂 紹 宣 妙 
T52n2119_001:0818a18	法。以為大訓。由是。鹿野之談。應聖期而重譯。	法 以 為 大 訓 由 是 鹿 野 之 談 應 聖 期 而 重 譯 
T52n2119_001:0818a19	鷄林之士。仰神化以來儀。建香城於中洲。引	鷄 林 之 士 仰 神 化 以 來 儀 建 香 城 於 中 洲 引 
T52n2119_001:0818a20	玄津於神縣。像教東被。斯為盛矣。玄奘行業	玄 津 於 神 縣 像 教 東 被 斯 為 盛 矣 玄 奘 行 業 
T52n2119_001:0818a21	無紀。空符曲成。謬齒緇徒。有慚先哲。慨然懷	無 紀 空 符 曲 成 謬 齒 緇 徒 有 慚 先 哲 慨 然 懷 
T52n2119_001:0818a22	憤。誓以弘宣。憑恃國威。遠尋靈跡。往在西	憤 誓 以 弘 宣 憑 恃 國 威 遠 尋 靈 跡 往 在 西 
T52n2119_001:0818a23	域。躬習梵言。覽毘尼之奧旨。窺多羅之密藏。	域 躬 習 梵 言 覽 毘 尼 之 奧 旨 窺 多 羅 之 密 藏 
T52n2119_001:0818a24	所獲梵本經論總一千帙。六百五十七部。佛	所 獲 梵 本 經 論 總 一 千 帙 六 百 五 十 七 部 佛 
T52n2119_001:0818a25	像七軀。佛肉舍利一百五十粒。并骨舍利等	像 七 軀 佛 肉 舍 利 一 百 五 十 粒 并 骨 舍 利 等 
T52n2119_001:0818a26	一函。既而治裝金地。旋軔玉門。祗奉綸言。載	一 函 既 而 治 裝 金 地 旋 軔 玉 門 祗 奉 綸 言 載 
T52n2119_001:0818a27	合翻譯。爰召開士。同證慧義。研思淹時。未能	合 翻 譯 爰 召 開 士 同 證 慧 義 研 思 淹 時 未 能 
T52n2119_001:0818a28	總畢。見絕筆者。凡五十八卷。名曰大菩薩藏	總 畢 見 絕 筆 者 凡 五 十 八 卷 名 曰 大 菩 薩 藏 
T52n2119_001:0818a29	經二十卷。佛地經一卷。六門陀羅尼經一卷。	經 二 十 卷 佛 地 經 一 卷 六 門 陀 羅 尼 經 一 卷 
T52n2119_001:0818b01	顯揚聖教論二十卷。大乘阿毘達磨雜集論	顯 揚 聖 教 論 二 十 卷 大 乘 阿 毘 達 磨 雜 集 論 
T52n2119_001:0818b02	十六卷。勒成八帙。繕寫如別。及前舍利佛	十 六 卷 勒 成 八 帙 繕 寫 如 別 及 前 舍 利 佛 
T52n2119_001:0818b03	像梵本經論等。謹詣闕奉進。但聖鑒照明。玄	像 梵 本 經 論 等 謹 詣 闕 奉 進 但 聖 鑒 照 明 玄 
T52n2119_001:0818b04	言沖遠。玄奘學非沈祕。識謝詠通。何以仰稱	言 沖 遠 玄 奘 學 非 沈 祕 識 謝 詠 通 何 以 仰 稱 
T52n2119_001:0818b05	天[矢*見]。敬弘至教。亦由熒熒爝火。對脩景以摛	天 [矢見] 敬 弘 至 教 亦 由 熒 熒 爝 火 對 脩 景 以 摛 
T52n2119_001:0818b06	光。涓涓細流。足巨壑而成大。追慚戰悸。若履	光 涓 涓 細 流 足 巨 壑 而 成 大 追 慚 戰 悸 若 履 
T52n2119_001:0818b07	氷谷。謹言。	氷 谷 謹 言 
T52n2119_001:0818b08	貞觀廿年七月十三日沙門玄奘上	貞 觀 廿 年 七 月 十 三 日 沙 門 玄 奘 上 
T52n2119_001:0818b09	進西域記表	進 西 域 記 表 
T52n2119_001:0818b10	沙門玄奘玄奘言。蟠木幽陵雲官紀軒皇之壤。	沙 門 玄 奘 玄 奘 言 蟠 木 幽 陵 雲 官 紀 軒 皇 之 壤 
T52n2119_001:0818b11	流沙滄海。夏載著伊堯之域。西羌白環。薦垂	流 沙 滄 海 夏 載 著 伊 堯 之 域 西 羌 白 環 薦 垂 
T52n2119_001:0818b12	衣之后。東夷楉夫。賄刑措之君。固已飛英	衣 之 后 東 夷 楉 夫 賄 刑 措 之 君 固 已 飛 英 
T52n2119_001:0818b13	曩代。式微前典。伏惟　陛下握紀乘時。提衡	曩 代 式 微 前 典 伏 惟 陛 下 握 紀 乘 時 提 衡 
T52n2119_001:0818b14	範物。刳舟弦木。威天下而濟群生。鼇足蘆	範 物 刳 舟 弦 木 威 天 下 而 濟 群 生 鼇 足 蘆 
T52n2119_001:0818b15	灰堙方輿而補圓蓋。曜武經於七德。闡文教	灰 堙 方 輿 而 補 圓 蓋 曜 武 經 於 七 德 闡 文 教 
T52n2119_001:0818b16	於十倫。渾漏泉源。化霑蕭葦。房芝發秀。井	於 十 倫 渾 漏 泉 源 化 霑 蕭 葦 房 芝 發 秀 井 
T52n2119_001:0818b17	浪開華。樂囿馴班。巢阿響律。浮紫膏於具	浪 開 華 樂 囿 馴 班 巢 阿 響 律 浮 紫 膏 於 具 
T52n2119_001:0818b18	闕。霏白雲於玉撿。遂使苑若木而池濛氾。	闕 霏 白 雲 於 玉 撿 遂 使 苑 若 木 而 池 濛 氾 
T52n2119_001:0818b19	霈炎火而照積氷。梯赤坂而承朔。泛蒼津而	霈 炎 火 而 照 積 氷 梯 赤 坂 而 承 朔 泛 蒼 津 而 
T52n2119_001:0818b20	委賮。史曠前良。事絕故府。豈如漢關張掖	委 賮 史 曠 前 良 事 絕 故 府 豈 如 漢 關 張 掖 
T52n2119_001:0818b21	近接金城。秦戍桂林裁通珠浦而已。玄奘幸	近 接 金 城 秦 戍 桂 林 裁 通 珠 浦 而 已 玄 奘 幸 
T52n2119_001:0818b22	屬天地貞觀華夷靜謐。冥心梵境。敢符好事。	屬 天 地 貞 觀 華 夷 靜 謐 冥 心 梵 境 敢 符 好 事 
T52n2119_001:0818b23	命均朝露。力譬秋螽。徒以上假　皇靈下	命 均 朝 露 力 譬 秋 螽 徒 以 上 假 皇 靈 下 
T52n2119_001:0818b24	資螾命。飄身邁迹。求遐自邇。展轉暯拜之鄉。	資 螾 命 飄 身 邁 迹 求 遐 自 邇 展 轉 暯 拜 之 鄉 
T52n2119_001:0818b25	流離重譯之外。條支巨雀。方驗前聞。罽賓	流 離 重 譯 之 外 條 支 巨 雀 方 驗 前 聞 罽 賓 
T52n2119_001:0818b26	孤鸞。還稽曩實。時移歲積。人欲天從。遂得下	孤 鸞 還 稽 曩 實 時 移 歲 積 人 欲 天 從 遂 得 下 
T52n2119_001:0818b27	雪岫而泛提河。援鶴林而栖鷲嶺。祇園之路	雪 岫 而 泛 提 河 援 鶴 林 而 栖 鷲 嶺 祇 園 之 路 
T52n2119_001:0818b28	邐迤空存。王舍之基婆陀可陟。尋求歷覽。	邐 迤 空 存 王 舍 之 基 婆 陀 可 陟 尋 求 歷 覽 
T52n2119_001:0818c01	時序推遷言返帝京。忽將二紀。所聞所履	時 序 推 遷 言 返 帝 京 忽 將 二 紀 所 聞 所 履 
T52n2119_001:0818c02	百有卅八國。竊以。章亥之所踐藉。空陳廣袤。	百 有 卅 八 國 竊 以 章 亥 之 所 踐 藉 空 陳 廣 袤 
T52n2119_001:0818c03	夸父之所淩厲。無述風土。班超侯而未遠。	夸 父 之 所 淩 厲 無 述 風 土 班 超 侯 而 未 遠 
T52n2119_001:0818c04	張騫望而非博。至於玄奘所記。微為詳盡。其	張 騫 望 而 非 博 至 於 玄 奘 所 記 微 為 詳 盡 其 
T52n2119_001:0818c05	迂辭瑋說多從剪棄。綴為大唐西域記一十	迂 辭 瑋 說 多 從 剪 棄 綴 為 大 唐 西 域 記 一 十 
T52n2119_001:0818c06	二卷。繕寫如別。玄奘稟質愚魯。昧於緝實。望	二 卷 繕 寫 如 別 玄 奘 稟 質 愚 魯 昧 於 緝 實 望 
T52n2119_001:0818c07	頒之右筆。飾以左言。截此蕪辭。採其實錄。標	頒 之 右 筆 飾 以 左 言 截 此 蕪 辭 採 其 實 錄 標 
T52n2119_001:0818c08	百王之稱首。符九丘於皇代。庶使山經閟	百 王 之 稱 首 符 九 丘 於 皇 代 庶 使 山 經 閟 
T52n2119_001:0818c09	彩汲傳韜華。無任區區至。謹詣闕奉進。輕	彩 汲 傳 韜 華 無 任 區 區 至 謹 詣 闕 奉 進 輕 
T52n2119_001:0818c10	塵旒扆。伏深戰灼。謹言。	塵 旒 扆 伏 深 戰 灼 謹 言 
T52n2119_001:0818c11	請太宗文皇帝作經序并題經表	請 太 宗 文 皇 帝 作 經 序 并 題 經 表 
T52n2119_001:0818c12	沙門玄奘言。玄奘早預玄門。幸逢昌運。希聞	沙 門 玄 奘 言 玄 奘 早 預 玄 門 幸 逢 昌 運 希 聞 
T52n2119_001:0818c13	至道。遊心法筵。每恨正覺遺文尚未詳備。遂	至 道 遊 心 法 筵 每 恨 正 覺 遺 文 尚 未 詳 備 遂 
T52n2119_001:0818c14	慨然懷慕。遍歷殊方。遠賴皇威。所期咸濟。去	慨 然 懷 慕 遍 歷 殊 方 遠 賴 皇 威 所 期 咸 濟 去 
T52n2119_001:0818c15	年二月奉　詔翻譯。今見成五部。總五十八	年 二 月 奉 詔 翻 譯 今 見 成 五 部 總 五 十 八 
T52n2119_001:0818c16	卷。繕寫如別。竊見弘福寺尊像初成。聖上	卷 繕 寫 如 別 竊 見 弘 福 寺 尊 像 初 成 聖 上 
T52n2119_001:0818c17	親降鑾輿。開青蓮之目。今經論新翻。敢緣	親 降 鑾 輿 開 青 蓮 之 目 今 經 論 新 翻 敢 緣 
T52n2119_001:0818c18	斯義。伏願陛下。曲垂神翰。表發經題。親紆	斯 義 伏 願 陛 下 曲 垂 神 翰 表 發 經 題 親 紆 
T52n2119_001:0818c19	玄藻。序明宗極。所望天文祕思與日月齊明。	玄 藻 序 明 宗 極 所 望 天 文 祕 思 與 日 月 齊 明 
T52n2119_001:0818c20	玉字銀鉤將乾坤等固。庶百代之下歌詠無	玉 字 銀 鉤 將 乾 坤 等 固 庶 百 代 之 下 歌 詠 無 
T52n2119_001:0818c21	窮。千載之外瞻仰無絕。不任慺慺之至。謹	窮 千 載 之 外 瞻 仰 無 絕 不 任 慺 慺 之 至 謹 
T52n2119_001:0818c22	奉表以聞。輕觸天威。伏增悚汗。謹言。	奉 表 以 聞 輕 觸 天 威 伏 增 悚 汗 謹 言 
T52n2119_001:0818c23	太宗文皇帝報請作經序　勅書	太 宗 文 皇 帝 報 請 作 經 序 勅 書 
T52n2119_001:0818c24	省書具悉來意。法師夙標高行。早出塵表。泛	省 書 具 悉 來 意 法 師 夙 標 高 行 早 出 塵 表 泛 
T52n2119_001:0818c25	寶舟而登彼岸。搜妙道而闢法門。弘闡大猷。	寶 舟 而 登 彼 岸 搜 妙 道 而 闢 法 門 弘 闡 大 猷 
T52n2119_001:0818c26	蕩滌眾罪。是故慈雲欲卷舒之蔭四空。慧日	蕩 滌 眾 罪 是 故 慈 雲 欲 卷 舒 之 蔭 四 空 慧 日 
T52n2119_001:0818c27	將昏朗之照八極。舒朗之者其惟法師乎。朕	將 昏 朗 之 照 八 極 舒 朗 之 者 其 惟 法 師 乎 朕 
T52n2119_001:0818c28	學淺心拙。在物猶迷。況佛教幽微。豈孰	學 淺 心 拙 在 物 猶 迷 況 佛 教 幽 微 豈 孰 
T52n2119_001:0818c29	能仰測。請為經題。非己所聞。又云新撰西	能 仰 測 請 為 經 題 非 己 所 聞 又 云 新 撰 西 
T52n2119_001:0819a01	域記者。當自披覽。勅奘和尚(內出與玄奘	域 記 者 當 自 披 覽 勅 奘 和 尚 內 出 與 玄 奘 
T52n2119_001:0819a02	法師)。	法 師 
T52n2119_001:0819a03	謝太宗文皇帝勅書表	謝 太 宗 文 皇 帝 勅 書 表 
T52n2119_001:0819a04	沙門玄奘言。伏奉　墨勅。猥垂獎喻。祗奉綸	沙 門 玄 奘 言 伏 奉 墨 勅 猥 垂 獎 喻 祗 奉 綸 
T52n2119_001:0819a05	言。精守振越。玄奘誠惶誠恐。玄奘業尚空疎。	言 精 守 振 越 玄 奘 誠 惶 誠 恐 玄 奘 業 尚 空 疎 
T52n2119_001:0819a06	謬參法侶。幸屬九瀛有截。四表無虞。憑皇靈	謬 參 法 侶 幸 屬 九 瀛 有 截 四 表 無 虞 憑 皇 靈 
T52n2119_001:0819a07	以遠征。恃　國威而訪道。窮遐冐險。雖勵	以 遠 征 恃 國 威 而 訪 道 窮 遐 冐 險 雖 勵 
T52n2119_001:0819a08	愚誠。慕異懷荒。寔資朝化。所獲經論奉　勅	愚 誠 慕 異 懷 荒 寔 資 朝 化 所 獲 經 論 奉 勅 
T52n2119_001:0819a09	翻譯。見成卷軸。未有詮序。伏惟　陛下叡思	翻 譯 見 成 卷 軸 未 有 詮 序 伏 惟 陛 下 叡 思 
T52n2119_001:0819a10	雲敷。天華景爛。理苞繫象。詞逸咸英。跨千	雲 敷 天 華 景 爛 理 苞 繫 象 詞 逸 咸 英 跨 千 
T52n2119_001:0819a11	古以飛聲。掩百王而騰實。竊以神力無方。非	古 以 飛 聲 掩 百 王 而 騰 實 竊 以 神 力 無 方 非 
T52n2119_001:0819a12	　神思不足詮其理。聖教玄遠。非　聖藻	 神 思 不 足 詮 其 理 聖 教 玄 遠 非 聖 藻 
T52n2119_001:0819a13	何以序其源。故乃冐犯威嚴。敢希題目　震	何 以 序 其 源 故 乃 冐 犯 威 嚴 敢 希 題 目 震 
T52n2119_001:0819a14	睠沖邈。不垂矜許。撫躬累思相顧失圖。玄	睠 沖 邈 不 垂 矜 許 撫 躬 累 思 相 顧 失 圖 玄 
T52n2119_001:0819a15	奘聞。日月麗天。既分暉於戶牖。江河紀地。亦	奘 聞 日 月 麗 天 既 分 暉 於 戶 牖 江 河 紀 地 亦 
T52n2119_001:0819a16	流潤於巖涯。雲和廣樂。不祕響於聾昧。金	流 潤 於 巖 涯 雲 和 廣 樂 不 祕 響 於 聾 昧 金 
T52n2119_001:0819a17	壁奇珍。豈韜彩於愚瞽。敢緣斯理。重以于祈。	壁 奇 珍 豈 韜 彩 於 愚 瞽 敢 緣 斯 理 重 以 于 祈 
T52n2119_001:0819a18	伏乞雲雨曲垂。天文俯照。配兩儀而同久。與	伏 乞 雲 雨 曲 垂 天 文 俯 照 配 兩 儀 而 同 久 與 
T52n2119_001:0819a19	二耀而俱懸。然則鷲嶺微言。假神筆而弘遠。	二 耀 而 俱 懸 然 則 鷲 嶺 微 言 假 神 筆 而 弘 遠 
T52n2119_001:0819a20	鷄園奧典。託英詞而宣暢。豈止區區梵眾。獨	鷄 園 奧 典 託 英 詞 而 宣 暢 豈 止 區 區 梵 眾 獨 
T52n2119_001:0819a21	荷恩榮。蠢蠢迷生。方超塵累而已。無任誠懇	荷 恩 榮 蠢 蠢 迷 生 方 超 塵 累 而 已 無 任 誠 懇 
T52n2119_001:0819a22	之至。謹詣闕奉表以聞。輕觸天威。伏深戰慄。	之 至 謹 詣 闕 奉 表 以 聞 輕 觸 天 威 伏 深 戰 慄 
T52n2119_001:0819a23	謹言。	謹 言 
T52n2119_001:0819a24	謝納袈裟剃刀表	謝 納 袈 裟 剃 刀 表 
T52n2119_001:0819a25	沙門玄奘言。伏奉　勅旨。施納袈裟一領賓鐵	沙 門 玄 奘 言 伏 奉 勅 旨 施 納 袈 裟 一 領 賓 鐵 
T52n2119_001:0819a26	剃刀一口。雲雨曲垂。謬霑霈澤。光命隆厚。精	剃 刀 一 口 雲 雨 曲 垂 謬 霑 霈 澤 光 命 隆 厚 精 
T52n2119_001:0819a27	守震越。玄奘幸遭文明之化。早預息心之侶。	守 震 越 玄 奘 幸 遭 文 明 之 化 早 預 息 心 之 侶 
T52n2119_001:0819a28	三業無紀。四恩靡答。皇睠不遺。恩榮俯墜。	三 業 無 紀 四 恩 靡 答 皇 睠 不 遺 恩 榮 俯 墜 
T52n2119_001:0819a29	忍辱之服彩含流霞。智慧之刀銛逾切玉。謹	忍 辱 之 服 彩 含 流 霞 智 慧 之 刀 銛 逾 切 玉 謹 
T52n2119_001:0819b01	當服以降煩惱之魔。佩以斷塵勞之網。起餘	當 服 以 降 煩 惱 之 魔 佩 以 斷 塵 勞 之 網 起 餘 
T52n2119_001:0819b02	譏於彼已。懼空疎於冒恩。濫叨殊禮。慚恧屏	譏 於 彼 已 懼 空 疎 於 冒 恩 濫 叨 殊 禮 慚 恧 屏 
T52n2119_001:0819b03	營。不勝悚荷之至。謹奉表陳謝以聞。塵黷	營 不 勝 悚 荷 之 至 謹 奉 表 陳 謝 以 聞 塵 黷 
T52n2119_001:0819b04	天鑒。伏深戰慄。謹言。	天 鑒 伏 深 戰 慄 謹 言 
T52n2119_001:0819b05	謝太宗文皇帝製三藏聖教序表	謝 太 宗 文 皇 帝 製 三 藏 聖 教 序 表 
T52n2119_001:0819b06	沙門玄奘言。竊聞六爻探賾。局於生滅之場。	沙 門 玄 奘 言 竊 聞 六 爻 探 賾 局 於 生 滅 之 場 
T52n2119_001:0819b07	百物正名。未涉真如之境。猶且遠微義冊覩	百 物 正 名 未 涉 真 如 之 境 猶 且 遠 微 義 冊 覩 
T52n2119_001:0819b08	奧不測神。遐想軒圖歷選並歸其義。伏惟	奧 不 測 神 遐 想 軒 圖 歷 選 並 歸 其 義 伏 惟 
T52n2119_001:0819b09	皇帝陛下玉毫降質。金輪御天。廓先王之	皇 帝 陛 下 玉 毫 降 質 金 輪 御 天 廓 先 王 之 
T52n2119_001:0819b10	九州。掩百千之日月。斥列代之區域。納恒沙	九 州 掩 百 千 之 日 月 斥 列 代 之 區 域 納 恒 沙 
T52n2119_001:0819b11	之法界。遂使給園精舍並入堤封。貝葉靈	之 法 界 遂 使 給 園 精 舍 並 入 堤 封 貝 葉 靈 
T52n2119_001:0819b12	文咸歸冊府。玄奘往因振錫聊謁崛山。經途萬	文 咸 歸 冊 府 玄 奘 往 因 振 錫 聊 謁 崛 山 經 途 萬 
T52n2119_001:0819b13	里。怙天威如咫步。匪乘千葉。詣雙林如食	里 怙 天 威 如 咫 步 匪 乘 千 葉 詣 雙 林 如 食 
T52n2119_001:0819b14	頃。搜揚三藏。盡龍宮之所儲。研究一乘。窮鷲	頃 搜 揚 三 藏 盡 龍 宮 之 所 儲 研 究 一 乘 窮 鷲 
T52n2119_001:0819b15	嶺之遺旨。並已載之素象。還獻紫宸。尋	嶺 之 遺 旨 並 已 載 之 素 象 還 獻 紫 宸 尋 
T52n2119_001:0819b16	蒙下詔。賜使翻譯。玄奘識乖龍樹。謬忝傳燈	蒙 下 詔 賜 使 翻 譯 玄 奘 識 乖 龍 樹 謬 忝 傳 燈 
T52n2119_001:0819b17	之榮。才異馬鳴。深愧寫瓶之敏。所譯經論紕	之 榮 才 異 馬 鳴 深 愧 寫 瓶 之 敏 所 譯 經 論 紕 
T52n2119_001:0819b18	舛尤多。遂荷天恩。留神搆序。文超象繫之	舛 尤 多 遂 荷 天 恩 留 神 搆 序 文 超 象 繫 之 
T52n2119_001:0819b19	表。若聚日之放千光。理括眾妙之門。同法雲	表 若 聚 日 之 放 千 光 理 括 眾 妙 之 門 同 法 雲 
T52n2119_001:0819b20	之濡百草。一音演說億劫罕逢。忽以微生親	之 濡 百 草 一 音 演 說 億 劫 罕 逢 忽 以 微 生 親 
T52n2119_001:0819b21	承梵響。踊躍歡喜如聞受記。無任欣荷之極。	承 梵 響 踊 躍 歡 喜 如 聞 受 記 無 任 欣 荷 之 極 
T52n2119_001:0819b22	謹奉表詣闕陳謝以聞。謹言。	謹 奉 表 詣 闕 陳 謝 以 聞 謹 言 
T52n2119_001:0819b23	太宗文皇帝報玄奘法師謝表　勅書	太 宗 文 皇 帝 報 玄 奘 法 師 謝 表 勅 書 
T52n2119_001:0819b24	朕才謝珪璋。言慚博達。至於內典。尤所未	朕 才 謝 珪 璋 言 慚 博 達 至 於 內 典 尤 所 未 
T52n2119_001:0819b25	閑。昨製序文。深為鄙拙。唯恐穢翰墨於金簡。	閑 昨 製 序 文 深 為 鄙 拙 唯 恐 穢 翰 墨 於 金 簡 
T52n2119_001:0819b26	標瓦礫於珠林。忽得來書。謬承褒讚。脩躬	標 瓦 礫 於 珠 林 忽 得 來 書 謬 承 褒 讚 脩 躬 
T52n2119_001:0819b27	省慮。彌益厚顏。善不足稱。空勞致謝。	省 慮 彌 益 厚 顏 善 不 足 稱 空 勞 致 謝 
T52n2119_001:0819b28	謝述聖記啟	謝 述 聖 記 啟 
T52n2119_001:0819b29	沙門玄奘啟。竊以。識真者寡。每苦徂東之	沙 門 玄 奘 啟 竊 以 識 真 者 寡 每 苦 徂 東 之 
T52n2119_001:0819c01	路。迷方者眾。共假司南之車。況乎大道玄	路 迷 方 者 眾 共 假 司 南 之 車 況 乎 大 道 玄 
T52n2119_001:0819c02	遠。妙門虛寂。非乘叡智。孰能詮序者哉。伏	遠 妙 門 虛 寂 非 乘 叡 智 孰 能 詮 序 者 哉 伏 
T52n2119_001:0819c03	惟。皇太子殿下。體資宸極。仁被春方。照佛	惟 皇 太 子 殿 下 體 資 宸 極 仁 被 春 方 照 佛 
T52n2119_001:0819c04	日以重耀。紹法輪於將墜。津梁有屬。傳燈	日 以 重 耀 紹 法 輪 於 將 墜 津 梁 有 屬 傳 燈 
T52n2119_001:0819c05	斯在。玄奘志窮佛道。誓損軀命。粵自東夏。願	斯 在 玄 奘 志 窮 佛 道 誓 損 軀 命 粵 自 東 夏 願 
T52n2119_001:0819c06	至西方。皇靈護持。得經論六百五十七部。尋	至 西 方 皇 靈 護 持 得 經 論 六 百 五 十 七 部 尋 
T52n2119_001:0819c07	蒙恩勅。令玄奘翻譯。爰降慈旨。為製序文。	蒙 恩 勅 令 玄 奘 翻 譯 爰 降 慈 旨 為 製 序 文 
T52n2119_001:0819c08	布慈雲於塵劫。澍惠雨於沙界。殿下遊刃三	布 慈 雲 於 塵 劫 澍 惠 雨 於 沙 界 殿 下 遊 刃 三 
T52n2119_001:0819c09	藏。仰弘十善。復製述聖之記。光闡大猷。	藏 仰 弘 十 善 復 製 述 聖 之 記 光 闡 大 猷 
T52n2119_001:0819c10	明實相之門。則有而不有。談空寂之境。則	明 實 相 之 門 則 有 而 不 有 談 空 寂 之 境 則 
T52n2119_001:0819c11	空亦皆空。猶得神衷。遠超繫表。玄奘未澄	空 亦 皆 空 猶 得 神 衷 遠 超 繫 表 玄 奘 未 澄 
T52n2119_001:0819c12	濁水。忽得明珠。謹當頂受奉持。永為心鏡。不	濁 水 忽 得 明 珠 謹 當 頂 受 奉 持 永 為 心 鏡 不 
T52n2119_001:0819c13	任下情悚荷之至。謹奉啟陳謝以聞。謹啟。	任 下 情 悚 荷 之 至 謹 奉 啟 陳 謝 以 聞 謹 啟 
T52n2119_001:0819c14	皇帝在春宮日報玄奘法師謝啟書	皇 帝 在 春 宮 日 報 玄 奘 法 師 謝 啟 書 
T52n2119_001:0819c15	朕素無才學。性不聰敏。內典諸文殊未觀	朕 素 無 才 學 性 不 聰 敏 內 典 諸 文 殊 未 觀 
T52n2119_001:0819c16	覽。所作論序鄙拙尤繁。忽見來書。褒揚讚	覽 所 作 論 序 鄙 拙 尤 繁 忽 見 來 書 褒 揚 讚 
T52n2119_001:0819c17	述。撫躬自省。慚悚交并。又勞師遠臻。深以	述 撫 躬 自 省 慚 悚 交 并 又 勞 師 遠 臻 深 以 
T52n2119_001:0819c18	為愧(內出與玄奘法師)。	為 愧 內 出 與 玄 奘 法 師 
T52n2119_001:0819c19	太宗文皇帝長命婆羅門與玄奘法師書	太 宗 文 皇 帝 長 命 婆 羅 門 與 玄 奘 法 師 書 
T52n2119_001:0819c20	造化陶均。短長異壽。天地覆載。愚智同生。	造 化 陶 均 短 長 異 壽 天 地 覆 載 愚 智 同 生 
T52n2119_001:0819c21	故知上聖上賢。無代不有。然而前王前帝	故 知 上 聖 上 賢 無 代 不 有 然 而 前 王 前 帝 
T52n2119_001:0819c22	罕得相逢。朕自顧德薄行輕。智微力淺。	罕 得 相 逢 朕 自 顧 德 薄 行 輕 智 微 力 淺 
T52n2119_001:0819c23	幸因夙緣有慶得遇真人。自慰藥已來。手脚	幸 因 夙 緣 有 慶 得 遇 真 人 自 慰 藥 已 來 手 脚 
T52n2119_001:0819c24	漸覺輕損。彌加將慎。冀得全除。撫疲躬而自	漸 覺 輕 損 彌 加 將 慎 冀 得 全 除 撫 疲 躬 而 自 
T52n2119_001:0819c25	歡。荷神方而多愧。唯憑命於後藥。庶遐齡之	歡 荷 神 方 而 多 愧 唯 憑 命 於 後 藥 庶 遐 齡 之 
T52n2119_001:0820a01	可期。必望超促世而長存。駐常顏而不朽。既	可 期 必 望 超 促 世 而 長 存 駐 常 顏 而 不 朽 既 
T52n2119_001:0820a02	白之髮變素成玄。已弊之躬除衰益壯。此心	白 之 髮 變 素 成 玄 已 弊 之 躬 除 衰 益 壯 此 心 
T52n2119_001:0820a03	此願其可遂乎。唯竭深誠。敬佇良術。	此 願 其 可 遂 乎 唯 竭 深 誠 敬 佇 良 術 
T52n2119_001:0820a04	(內出與玄奘法師)。	 內 出 與 玄 奘 法 師 
T52n2119_001:0820a05	玄奘法師請經論流行表	玄 奘 法 師 請 經 論 流 行 表 
T52n2119_001:0820a06	沙門玄奘言。竊以。玄宗無兆。因名教以垂	沙 門 玄 奘 言 竊 以 玄 宗 無 兆 因 名 教 以 垂 
T52n2119_001:0820a07	訓。法本無為。資言象以成化。是知詮名教	訓 法 本 無 為 資 言 象 以 成 化 是 知 詮 名 教 
T52n2119_001:0820a08	者法王之善權。闡言象者聖帝之能事。非夫	者 法 王 之 善 權 闡 言 象 者 聖 帝 之 能 事 非 夫 
T52n2119_001:0820a09	三達遐鑒四弘俯濟。孰能撫金輪之運。弘玉	三 達 遐 鑒 四 弘 俯 濟 孰 能 撫 金 輪 之 運 弘 玉 
T52n2119_001:0820a10	毫之教者歟。伏惟　皇帝陛下侚齊作聖。欽	毫 之 教 者 歟 伏 惟 皇 帝 陛 下 侚 齊 作 聖 欽 
T52n2119_001:0820a11	明體道。革澆弊之俗。垂邕穆之化。風教被	明 體 道 革 澆 弊 之 俗 垂 邕 穆 之 化 風 教 被 
T52n2119_001:0820a12	於三千。疆場掩於百億。臨八政而命駕。馭	於 三 千 疆 場 掩 於 百 億 臨 八 政 而 命 駕 馭 
T52n2119_001:0820a13	五乘而載馳。屈方外之跡。據域中之位。四	五 乘 而 載 馳 屈 方 外 之 跡 據 域 中 之 位 四 
T52n2119_001:0820a14	海無虞。萬機有暇。儲慧寶於麟閣。引智水	海 無 虞 萬 機 有 暇 儲 慧 寶 於 麟 閣 引 智 水 
T52n2119_001:0820a15	於龍宮。玄奘業謝疎通。學慚稽古。肅承明詔。	於 龍 宮 玄 奘 業 謝 疎 通 學 慚 稽 古 肅 承 明 詔 
T52n2119_001:0820a16	詳譯梵文。內顧庸愚。懼乖玄旨。深惟誠欵。	詳 譯 梵 文 內 顧 庸 愚 懼 乖 玄 旨 深 惟 誠 欵 
T52n2119_001:0820a17	恐蠹大猷。是以夙夜匪懈。身心無怠。皇化	恐 蠹 大 猷 是 以 夙 夜 匪 懈 身 心 無 怠 皇 化 
T52n2119_001:0820a18	所覃。無謬一音之說。靈貺所祐。有感一人之	所 覃 無 謬 一 音 之 說 靈 貺 所 祐 有 感 一 人 之 
T52n2119_001:0820a19	心。晈日迴三舍之明。丹誠動九重之聽。爰	心 晈 日 迴 三 舍 之 明 丹 誠 動 九 重 之 聽 爰 
T52n2119_001:0820a20	紆神衷。序明聖教。詞峯切漢。已振釋主宮。	紆 神 衷 序 明 聖 教 詞 峯 切 漢 已 振 釋 主 宮 
T52n2119_001:0820a21	義海浮天。將動梵王之請。由是牟尼大訓。資	義 海 浮 天 將 動 梵 王 之 請 由 是 牟 尼 大 訓 資 
T52n2119_001:0820a22	聖藻而照宣。般若微言。憑帝猷而光闡。然而	聖 藻 而 照 宣 般 若 微 言 憑 帝 猷 而 光 闡 然 而 
T52n2119_001:0820a23	幽居陋俗。未聞梵響之聲。邊荒遠鄙。詎覩天	幽 居 陋 俗 未 聞 梵 響 之 聲 邊 荒 遠 鄙 詎 覩 天 
T52n2119_001:0820a24	文之麗。其見譯訖經論。請冠御製三藏聖教	文 之 麗 其 見 譯 訖 經 論 請 冠 御 製 三 藏 聖 教 
T52n2119_001:0820a25	序。及皇太子述聖記。宣布遠近。咸使聞知。	序 及 皇 太 子 述 聖 記 宣 布 遠 近 咸 使 聞 知 
T52n2119_001:0820a26	大郡名州。各施一本。是則道不虛行。法無	大 郡 名 州 各 施 一 本 是 則 道 不 虛 行 法 無 
T52n2119_001:0820a27	留滯。慧雲布於遐邇。法雨澍於中外。皇靈享	留 滯 慧 雲 布 於 遐 邇 法 雨 澍 於 中 外 皇 靈 享 
T52n2119_001:0820a28	法施之福。永永無窮。黎元阜法財之用。生	法 施 之 福 永 永 無 窮 黎 元 阜 法 財 之 用 生 
T52n2119_001:0820a29	生無遺。不任誠懇之至。謹奉表陳請以聞。伏	生 無 遺 不 任 誠 懇 之 至 謹 奉 表 陳 請 以 聞 伏 
T52n2119_001:0820b01	願　天慈賜垂矜允。輕塵聽覽。追增戰汗。謹	願 天 慈 賜 垂 矜 允 輕 塵 聽 覽 追 增 戰 汗 謹 
T52n2119_001:0820b02	言。	言 
T52n2119_001:0820b03	謝玄奘法師東宮書述聖記啟	謝 玄 奘 法 師 東 宮 書 述 聖 記 啟 
T52n2119_001:0820b04	沙門玄奘啟。中使光臨。伏承明令。親降微	沙 門 玄 奘 啟 中 使 光 臨 伏 承 明 令 親 降 微 
T52n2119_001:0820b05	豪。書述聖記。曲垂霈澤。遠洽虛微。恭承寵	豪 書 述 聖 記 曲 垂 霈 澤 遠 洽 虛 微 恭 承 寵 
T52n2119_001:0820b06	命對越惶悸。竊以。日月經天在鑒斯朗。聖賢	命 對 越 惶 悸 竊 以 日 月 經 天 在 鑒 斯 朗 聖 賢 
T52n2119_001:0820b07	闡化遇感方弘。是以真教行於明時。大訓興	闡 化 遇 感 方 弘 是 以 真 教 行 於 明 時 大 訓 興 
T52n2119_001:0820b08	於昌運。非乘一人之慶。寧洽幽荒。非燭三明	於 昌 運 非 乘 一 人 之 慶 寧 洽 幽 荒 非 燭 三 明 
T52n2119_001:0820b09	之智。豈昭冥昧。伏惟　皇太子殿下涵神智	之 智 豈 昭 冥 昧 伏 惟 皇 太 子 殿 下 涵 神 智 
T52n2119_001:0820b10	水。澡性玄津。資曜堯雲。繼明增朗。業昭天	水 澡 性 玄 津 資 曜 堯 雲 繼 明 增 朗 業 昭 天 
T52n2119_001:0820b11	縱。學貫三乘之玄。道亞生知。才苞四辨之	縱 學 貫 三 乘 之 玄 道 亞 生 知 才 苞 四 辨 之 
T52n2119_001:0820b12	敏。至於開圖陳迹。妙窮於八體。離經辨志。義	敏 至 於 開 圖 陳 迹 妙 窮 於 八 體 離 經 辨 志 義 
T52n2119_001:0820b13	綜於九疇。筆勢雲浮。詞峯霧洽。含豪變六爻	綜 於 九 疇 筆 勢 雲 浮 詞 峯 霧 洽 含 豪 變 六 爻 
T52n2119_001:0820b14	之象。揮翰煥三辰之光。降甲觀之祕藻。闡祇	之 象 揮 翰 煥 三 辰 之 光 降 甲 觀 之 祕 藻 闡 祇 
T52n2119_001:0820b15	園之奧旨。思等風雲。明懸日月。淳化所被。	園 之 奧 旨 思 等 風 雲 明 懸 日 月 淳 化 所 被 
T52n2119_001:0820b16	蒼生荷福。澤及幽顯。慶洽人天。不勝悅豫之	蒼 生 荷 福 澤 及 幽 顯 慶 洽 人 天 不 勝 悅 豫 之 
T52n2119_001:0820b17	誠。謹奉啟陳謝以聞。謹啟。	誠 謹 奉 啟 陳 謝 以 聞 謹 啟 
T52n2119_001:0820b18	請經出流行啟	請 經 出 流 行 啟 
T52n2119_001:0820b19	沙門玄奘啟。竊以。六爻陳迹。察陰陽之愆	沙 門 玄 奘 啟 竊 以 六 爻 陳 迹 察 陰 陽 之 愆 
T52n2119_001:0820b20	伏。八卦成象。考日月之悔吝。與夫忘言妙	伏 八 卦 成 象 考 日 月 之 悔 吝 與 夫 忘 言 妙 
T52n2119_001:0820b21	辯至道被於人天。滿字宏規茂實騰於空有。	辯 至 道 被 於 人 天 滿 字 宏 規 茂 實 騰 於 空 有 
T52n2119_001:0820b22	拯淪胥之滯。鑒弱喪之流。語其取捨功豈同	拯 淪 胥 之 滯 鑒 弱 喪 之 流 語 其 取 捨 功 豈 同 
T52n2119_001:0820b23	日。伏惟　皇太子殿下含章育德。基性多才。	日 伏 惟 皇 太 子 殿 下 含 章 育 德 基 性 多 才 
T52n2119_001:0820b24	仁聲溢於萬邦。惠情留於三寶。深窮權實。妙	仁 聲 溢 於 萬 邦 惠 情 留 於 三 寶 深 窮 權 實 妙 
T52n2119_001:0820b25	達色空。不為而道茂。忘己而功顯。降志紹隆。	達 色 空 不 為 而 道 茂 忘 己 而 功 顯 降 志 紹 隆 
T52n2119_001:0820b26	留神贊述。如洪鍾之待扣。若空谷之必應。闡	留 神 贊 述 如 洪 鍾 之 待 扣 若 空 谷 之 必 應 闡 
T52n2119_001:0820b27	妙象於名言。暢幽筌於聲教。遂乃昭之以慧	妙 象 於 名 言 暢 幽 筌 於 聲 教 遂 乃 昭 之 以 慧 
T52n2119_001:0820b28	燭。濟之以智舟。既朗長夜之昏。爰拯暴流	燭 濟 之 以 智 舟 既 朗 長 夜 之 昏 爰 拯 暴 流 
T52n2119_001:0820b29	之溺。三途亨福。四生受賴。玄門慶矣。緇徒幸	之 溺 三 途 亨 福 四 生 受 賴 玄 門 慶 矣 緇 徒 幸 
T52n2119_001:0820c01	矣。然而邊隅民庶未覩聖皇之藻。幽鄙黔黎	矣 然 而 邊 隅 民 庶 未 覩 聖 皇 之 藻 幽 鄙 黔 黎 
T52n2119_001:0820c02	詎聞正遍之說。普天之下並蔭堯雲。遐方之	詎 聞 正 遍 之 說 普 天 之 下 並 蔭 堯 雲 遐 方 之 
T52n2119_001:0820c03	俗未霑法雨。玄奘飡和惠澤。靜恭玄訓。祗	俗 未 霑 法 雨 玄 奘 飡 和 惠 澤 靜 恭 玄 訓 祗 
T52n2119_001:0820c04	奉綸誥。敬譯梵經。有感　皇靈擒章。序真如	奉 綸 誥 敬 譯 梵 經 有 感 皇 靈 擒 章 序 真 如 
T52n2119_001:0820c05	之教。上迴叡思奮藻。述實相之宗。凡厥懷	之 教 上 迴 叡 思 奮 藻 述 實 相 之 宗 凡 厥 懷 
T52n2119_001:0820c06	生。咸欣大賴。況親濡澤。豈勝踊躍。其見譯	生 咸 欣 大 賴 況 親 濡 澤 豈 勝 踊 躍 其 見 譯 
T52n2119_001:0820c07	訖經論。請付外流布。開慧眼於含識。蔭慈	訖 經 論 請 付 外 流 布 開 慧 眼 於 含 識 蔭 慈 
T52n2119_001:0820c08	雲於群有。使夫遺法之徒。俱蒙利喜。迷方之	雲 於 群 有 使 夫 遺 法 之 徒 俱 蒙 利 喜 迷 方 之 
T52n2119_001:0820c09	俗。咸遊學路。不任誠懇之至。謹奉啟陳請	俗 咸 遊 學 路 不 任 誠 懇 之 至 謹 奉 啟 陳 請 
T52n2119_001:0820c10	以聞。輕塵省覽。伏增戰慄。謹啟。	以 聞 輕 塵 省 覽 伏 增 戰 慄 謹 啟 
T52n2119_001:0820c11	皇帝在春宮日所寫六門經及題菩薩藏經	皇 帝 在 春 宮 日 所 寫 六 門 經 及 題 菩 薩 藏 經 
T52n2119_001:0820c12	等謝啟	等 謝 啟 
T52n2119_001:0820c13	沙門玄奘啟。中使曲臨。光命隆渥。伏奉神	沙 門 玄 奘 啟 中 使 曲 臨 光 命 隆 渥 伏 奉 神 
T52n2119_001:0820c14	筆所寫六門陀羅尼經一卷及題大菩薩藏經	筆 所 寫 六 門 陀 羅 尼 經 一 卷 及 題 大 菩 薩 藏 經 
T52n2119_001:0820c15	等六十六卷。殊私忽降。愓然惟咎。惠澤光	等 六 十 六 卷 殊 私 忽 降 愓 然 惟 咎 惠 澤 光 
T52n2119_001:0820c16	被。欣若登高。竊以。至教希夷。理出窅冥之	被 欣 若 登 高 竊 以 至 教 希 夷 理 出 窅 冥 之 
T52n2119_001:0820c17	外。玄章沖邈。道闡言象之間。顯晦從時。行藏	外 玄 章 沖 邈 道 闡 言 象 之 間 顯 晦 從 時 行 藏 
T52n2119_001:0820c18	在運。非屬淳和之化。豈弘幽賾之訓者哉。	在 運 非 屬 淳 和 之 化 豈 弘 幽 賾 之 訓 者 哉 
T52n2119_001:0820c19	伏惟皇太子殿下德隆天地。道昭圓光。三靈	伏 惟 皇 太 子 殿 下 德 隆 天 地 道 昭 圓 光 三 靈 
T52n2119_001:0820c20	宅心。萬邦式望。布慧雲而蔭火宅。擊法皷	宅 心 萬 邦 式 望 布 慧 雲 而 蔭 火 宅 擊 法 皷 
T52n2119_001:0820c21	而警幽途。霈然蒙潤。超然逈濟歟。夫皮紙	而 警 幽 途 霈 然 蒙 潤 超 然 逈 濟 歟 夫 皮 紙 
T52n2119_001:0820c22	骨筆之誠。曾何足諭。亡身殉隨命之誓。顧	骨 筆 之 誠 曾 何 足 諭 亡 身 殉 隨 命 之 誓 顧 
T52n2119_001:0820c23	彼多慚。斯乃慶集皇靈。永馭金輪之運。福滋	彼 多 慚 斯 乃 慶 集 皇 靈 永 馭 金 輪 之 運 福 滋 
T52n2119_001:0820c24	聖善。速紹玉毫之位。玄奘內省庸菲。觀道慶	聖 善 速 紹 玉 毫 之 位 玄 奘 內 省 庸 菲 觀 道 慶 
T52n2119_001:0820c25	辰。生微用淺。空荷榮渥。不勝抃躍之至。謹奉	辰 生 微 用 淺 空 荷 榮 渥 不 勝 抃 躍 之 至 謹 奉 
T52n2119_001:0820c26	啟陳謝以聞。輕繁省覽。伏用惶悚。謹啟。	啟 陳 謝 以 聞 輕 繁 省 覽 伏 用 惶 悚 謹 啟 
T52n2119_001:0820c27	玄奘法師請附訊物及書往西域表	玄 奘 法 師 請 附 訊 物 及 書 往 西 域 表 
T52n2119_001:0820c28	沙門玄奘言。蓋聞。道隆覆載。功玄而化廣。	沙 門 玄 奘 言 蓋 聞 道 隆 覆 載 功 玄 而 化 廣 
T52n2119_001:0820c29	德綏內外。邇肅而遠安。是以。垂則天之教。成	德 綏 內 外 邇 肅 而 遠 安 是 以 垂 則 天 之 教 成 
T52n2119_001:0821a01	因地之化。斯固宰物之大統。馭宇之洪範也。	因 地 之 化 斯 固 宰 物 之 大 統 馭 宇 之 洪 範 也 
T52n2119_001:0821a02	伏惟皇帝陛下。資玄象之盛明。縱厚載之至	伏 惟 皇 帝 陛 下 資 玄 象 之 盛 明 縱 厚 載 之 至 
T52n2119_001:0821a03	德。裁成品類。光闡彝倫。左袵之鄉。重譯納貢。	德 裁 成 品 類 光 闡 彝 倫 左 袵 之 鄉 重 譯 納 貢 
T52n2119_001:0821a04	反舌之俗。請吏革音。非夫德通神明仁被幽	反 舌 之 俗 請 吏 革 音 非 夫 德 通 神 明 仁 被 幽 
T52n2119_001:0821a05	顯。何以霧開重阻風卷絕域者哉。玄奘往憑	顯 何 以 霧 開 重 阻 風 卷 絕 域 者 哉 玄 奘 往 憑 
T52n2119_001:0821a06	帝力。問道遐方。祗奉法言。服膺梵學。博考名	帝 力 問 道 遐 方 祗 奉 法 言 服 膺 梵 學 博 考 名 
T52n2119_001:0821a07	相之原。頗問權實之致。聿來宣譯。式符玄	相 之 原 頗 問 權 實 之 致 聿 來 宣 譯 式 符 玄 
T52n2119_001:0821a08	訓。上感皇情。重闡鷲山之道。遠崇佛旨。再演	訓 上 感 皇 情 重 闡 鷲 山 之 道 遠 崇 佛 旨 再 演 
T52n2119_001:0821a09	龍宮之典。靜言教義。功歸近人。探賾大猷。	龍 宮 之 典 靜 言 教 義 功 歸 近 人 探 賾 大 猷 
T52n2119_001:0821a10	誠惟明導。無為味法。有荷洪恩。不謝深仁。恐	誠 惟 明 導 無 為 味 法 有 荷 洪 恩 不 謝 深 仁 恐 
T52n2119_001:0821a11	蕪王化。玄奘爰初歸國。以至于今。凡厥緇徒。	蕪 王 化 玄 奘 爰 初 歸 國 以 至 于 今 凡 厥 緇 徒 
T52n2119_001:0821a12	深喜求法。愍其弊服。頗惠僧衣。今者見有	深 喜 求 法 愍 其 弊 服 頗 惠 僧 衣 今 者 見 有 
T52n2119_001:0821a13	袈裟三領。聖恩所賜紬綾十匹。諸寺訪得繡	袈 裟 三 領 聖 恩 所 賜 紬 綾 十 匹 諸 寺 訪 得 繡 
T52n2119_001:0821a14	像綵幡及諸供養道具之物。并附單書。敬	像 綵 幡 及 諸 供 養 道 具 之 物 并 附 單 書 敬 
T52n2119_001:0821a15	問師友。請因今使附往天竺。冀斯憑信用謝	問 師 友 請 因 今 使 附 往 天 竺 冀 斯 憑 信 用 謝 
T52n2119_001:0821a16	厚恩。則光國仁義之風。以申愚陋之志。不任	厚 恩 則 光 國 仁 義 之 風 以 申 愚 陋 之 志 不 任 
T52n2119_001:0821a17	懷德之誠。謹奉表陳請以聞。伏願聖慈特垂	懷 德 之 誠 謹 奉 表 陳 請 以 聞 伏 願 聖 慈 特 垂 
T52n2119_001:0821a18	矜允。謹言。	矜 允 謹 言 
T52n2119_001:0821a19	五言暮各過寺仍以述懷(皇帝在春宮日過大慈恩	五 言 暮 各 過 寺 仍 以 述 懷 皇 帝 在 春 宮 日 過 大 慈 恩 
T52n2119_001:0821a20	寺玄奘法師房製)	寺 玄 奘 法 師 房 製 
T52n2119_001:0821a21	停軒觀福殿。遊目眺皇幾。法輪含日轉。花蓋	停 軒 觀 福 殿 遊 目 眺 皇 幾 法 輪 含 日 轉 花 蓋 
T52n2119_001:0821a22	接雲飛。翠烟香綺閣。丹霞光寶衣。幡虹遙含	接 雲 飛 翠 烟 香 綺 閣 丹 霞 光 寶 衣 幡 虹 遙 含 
T52n2119_001:0821a23	彩。空水逈分耀。蕭然登十地。自得會三歸。	彩 空 水 逈 分 耀 蕭 然 登 十 地 自 得 會 三 歸 
T52n2119_001:0821a24	進經表	進 經 表 
T52n2119_001:0821a25	沙門玄奘言。前件經及戒本。寔□惟發心樞	沙 門 玄 奘 言 前 件 經 及 戒 本 寔 惟 發 心 樞 
T52n2119_001:0821a26	要。橃難津梁。諷誦聞名。獲福無量。冀中冥贊	要 橃 難 津 梁 諷 誦 聞 名 獲 福 無 量 冀 中 冥 贊 
T52n2119_001:0821a27	永保聖躬。謹以進奉。伏增惶惕。謹言。	永 保 聖 躬 謹 以 進 奉 伏 增 惶 惕 謹 言 
T52n2119_001:0821a28	請取梵本表	請 取 梵 本 表 
T52n2119_001:0821a29	沙門玄奘言。前件經律等。並是五乘軌轍。三	沙 門 玄 奘 言 前 件 經 律 等 並 是 五 乘 軌 轍 三 
T52n2119_001:0821b01	藏奧旨。文義既弘。學徒欽尚。玄奘往於西域。	藏 奧 旨 文 義 既 弘 學 徒 欽 尚 玄 奘 往 於 西 域 
T52n2119_001:0821b02	遍訪遺文。所獲眾經部餘六百。前件經律尚	遍 訪 遺 文 所 獲 眾 經 部 餘 六 百 前 件 經 律 尚 
T52n2119_001:0821b03	未得來。至於大法流通。有所未悉。今並在	未 得 來 至 於 大 法 流 通 有 所 未 悉 今 並 在 
T52n2119_001:0821b04	于闐國。宛然具有。伏惟陛下。則天御宇。光啟	于 闐 國 宛 然 具 有 伏 惟 陛 下 則 天 御 宇 光 啟 
T52n2119_001:0821b05	大猷。膺錄受圖。弘揚正法。殊方異類重譯	大 猷 膺 錄 受 圖 弘 揚 正 法 殊 方 異 類 重 譯 
T52n2119_001:0821b06	來朝。于闐蕃王今歸聖化。伏願降勅遣進。翻	來 朝 于 闐 蕃 王 今 歸 聖 化 伏 願 降 勅 遣 進 翻 
T52n2119_001:0821b07	譯有期。所益既弘。輒敢聞奏。輕觸乾嚴。伏增	譯 有 期 所 益 既 弘 輒 敢 聞 奏 輕 觸 乾 嚴 伏 增 
T52n2119_001:0821b08	悚慄。謹言。	悚 慄 謹 言 
T52n2119_001:0821b09	皇帝與玄奘法師飛白書十八字	皇 帝 與 玄 奘 法 師 飛 白 書 十 八 字 
T52n2119_001:0821b10	師年尊時熱此間小窄體中如何方翻了未勅。	師 年 尊 時 熱 此 間 小 窄 體 中 如 何 方 翻 了 未 勅 
T52n2119_001:0821b11	謝得一切經表	謝 得 一 切 經 表 
T52n2119_001:0821b12	沙門玄奘言。竊尋三藏聖教。蓋是照迷真之	沙 門 玄 奘 言 竊 尋 三 藏 聖 教 蓋 是 照 迷 真 之 
T52n2119_001:0821b13	寶鏡。出愛海之舟航。入淨慧之良因。趣菩	寶 鏡 出 愛 海 之 舟 航 入 淨 慧 之 良 因 趣 菩 
T52n2119_001:0821b14	提之妙軌。是以眾香折骨。用顯求法之誠。雪	提 之 妙 軌 是 以 眾 香 折 骨 用 顯 求 法 之 誠 雪 
T52n2119_001:0821b15	嶺投身。式表聞經之慶。伏惟。皇帝陛下。金輪	嶺 投 身 式 表 聞 經 之 慶 伏 惟 皇 帝 陛 下 金 輪 
T52n2119_001:0821b16	御宇。十善之化彌新。文恩統天。八正之風逾	御 宇 十 善 之 化 彌 新 文 恩 統 天 八 正 之 風 逾 
T52n2119_001:0821b17	扇。雖復萬方事廣。檀那之行靡虧。庶務殷	扇 雖 復 萬 方 事 廣 檀 那 之 行 靡 虧 庶 務 殷 
T52n2119_001:0821b18	繁。遊玄之心無捨。前降明勅。遣造一切經。欲	繁 遊 玄 之 心 無 捨 前 降 明 勅 遣 造 一 切 經 欲 
T52n2119_001:0821b19	使載金言於素疊。非止鶴林。啟玉宇於霜螺。	使 載 金 言 於 素 疊 非 止 鶴 林 啟 玉 宇 於 霜 螺 
T52n2119_001:0821b20	寧唯鹿苑。香檀製軸。掩瞻蔔之芳。繡組裁帙。	寧 唯 鹿 苑 香 檀 製 軸 掩 瞻 蔔 之 芳 繡 組 裁 帙 
T52n2119_001:0821b21	奪鮮霞之彩。莊嚴尊重。事事微妙。使人王君	奪 鮮 霞 之 彩 莊 嚴 尊 重 事 事 微 妙 使 人 王 君 
T52n2119_001:0821b22	德至。復宣天恩。憫玄奘愚昧。轍入龍宮。賜留	德 至 復 宣 天 恩 憫 玄 奘 愚 昧 轍 入 龍 宮 賜 留 
T52n2119_001:0821b23	轉讀。遂使甘露勝法。謬沾蓬蓽之門。末尼神	轉 讀 遂 使 甘 露 勝 法 謬 沾 蓬 蓽 之 門 末 尼 神 
T52n2119_001:0821b24	珠。曲集蝸廬之室。頂戴歡喜。不知譬喻。敬即	珠 曲 集 蝸 廬 之 室 頂 戴 歡 喜 不 知 譬 喻 敬 即 
T52n2119_001:0821b25	燃香散花。受持講誦。願所生功德。莊嚴陛	燃 香 散 花 受 持 講 誦 願 所 生 功 德 莊 嚴 陛 
T52n2119_001:0821b26	下。齊明兩曜。均壽二儀。化洽三千。道籠無	下 齊 明 兩 曜 均 壽 二 儀 化 洽 三 千 道 籠 無 
T52n2119_001:0821b27	外。不任慶荷之至。謹附表謝聞。紙墨易窮。陳	外 不 任 慶 荷 之 至 謹 附 表 謝 聞 紙 墨 易 窮 陳 
T52n2119_001:0821b28	恩難盡。謹言。	恩 難 盡 謹 言 
T52n2119_001:0821b29	謝許製大慈恩寺碑文及得宰相助譯經表	謝 許 製 大 慈 恩 寺 碑 文 及 得 宰 相 助 譯 經 表 
T52n2119_001:0821c01	沙門玄奘言。今月廿四日。內給事王君德奉	沙 門 玄 奘 言 今 月 廿 四 日 內 給 事 王 君 德 奉 
T52n2119_001:0821c02	宣口勅。許為寺塔建碑製文。及遣左僕射于	宣 口 勅 許 為 寺 塔 建 碑 製 文 及 遣 左 僕 射 于 
T52n2119_001:0821c03	志寧．中書令來濟．禮部尚書許敬宗．黃門侍	志 寧 中 書 令 來 濟 禮 部 尚 書 許 敬 宗 黃 門 侍 
T52n2119_001:0821c04	郎薛元超．杜正倫．中書侍郎李義府．國子博	郎 薛 元 超 杜 正 倫 中 書 侍 郎 李 義 府 國 子 博 
T52n2119_001:0821c05	士范頵等諸學士監共譯經。叡澤潛流。玄風	士 范 頵 等 諸 學 士 監 共 譯 經 叡 澤 潛 流 玄 風 
T52n2119_001:0821c06	載闡。祗奉慈誥。喜懼交懷。凡在緇徒不勝慶	載 闡 祗 奉 慈 誥 喜 懼 交 懷 凡 在 緇 徒 不 勝 慶 
T52n2119_001:0821c07	蹈。玄奘聞。聖德無方。神功不測。既闡無為之	蹈 玄 奘 聞 聖 德 無 方 神 功 不 測 既 闡 無 為 之 
T52n2119_001:0821c08	化。必開眾妙之門。自大師厭俗。能仁不宰。鷲	化 必 開 眾 妙 之 門 自 大 師 厭 俗 能 仁 不 宰 鷲 
T52n2119_001:0821c09	山留影。像化空傳。鶴樹韜音。微言允被。非夫	山 留 影 像 化 空 傳 鶴 樹 韜 音 微 言 允 被 非 夫 
T52n2119_001:0821c10	皇明出震．叡哲乘圖。道濟四生。智周三有。何	皇 明 出 震 叡 哲 乘 圖 道 濟 四 生 智 周 三 有 何 
T52n2119_001:0821c11	以能凝思於玄津之境。馳情於大覺之路。誘	以 能 凝 思 於 玄 津 之 境 馳 情 於 大 覺 之 路 誘 
T52n2119_001:0821c12	疲商於城化。拯遊童於險宅。伏惟皇帝陛	疲 商 於 城 化 拯 遊 童 於 險 宅 伏 惟 皇 帝 陛 
T52n2119_001:0821c13	下。持衡纂慶。握契乘時。孕育三靈。陶甄萬	下 持 衡 纂 慶 握 契 乘 時 孕 育 三 靈 陶 甄 萬 
T52n2119_001:0821c14	品。遠安邇至。海晏河清。草木凝楨。烟雲動	品 遠 安 邇 至 海 晏 河 清 草 木 凝 楨 烟 雲 動 
T52n2119_001:0821c15	色。端拱多豫。屬想詞林。理駕三玄。文高七	色 端 拱 多 豫 屬 想 詞 林 理 駕 三 玄 文 高 七 
T52n2119_001:0821c16	緯。而以釋迦妙典弘濟居多。情在紹隆。俯垂	緯 而 以 釋 迦 妙 典 弘 濟 居 多 情 在 紹 隆 俯 垂 
T52n2119_001:0821c17	幽贊。將欲親紆叡藻。式撰玄猷。曲詔朝英。允	幽 贊 將 欲 親 紆 叡 藻 式 撰 玄 猷 曲 詔 朝 英 允 
T52n2119_001:0821c18	宣妙法。像教東被五百餘年。雖敷暢厥旨。抑	宣 妙 法 像 教 東 被 五 百 餘 年 雖 敷 暢 厥 旨 抑 
T52n2119_001:0821c19	有多代。而光贊之榮。獨在茲日。天人載悅。明	有 多 代 而 光 贊 之 榮 獨 在 茲 日 天 人 載 悅 明 
T52n2119_001:0821c20	祇叶慶。金輪在運。玉曆方永。然則。漢皇英藻。	祇 叶 慶 金 輪 在 運 玉 曆 方 永 然 則 漢 皇 英 藻 
T52n2119_001:0821c21	空演思於汾河。魏帝奇才。僅摛詞於吳會。未	空 演 思 於 汾 河 魏 帝 奇 才 僅 摛 詞 於 吳 會 未 
T52n2119_001:0821c22	有奮茲鴻筆。贊彼玄規。洞三界以飛聲。橫六	有 奮 茲 鴻 筆 贊 彼 玄 規 洞 三 界 以 飛 聲 橫 六 
T52n2119_001:0821c23	幽而灑潤。固使昭昭慧日。假聖藻而增暉。蠢	幽 而 灑 潤 固 使 昭 昭 慧 日 假 聖 藻 而 增 暉 蠢 
T52n2119_001:0821c24	蠢迷生。覩天詞而悟道。玄奘幸逄休運。早蒙	蠢 迷 生 覩 天 詞 而 悟 道 玄 奘 幸 逄 休 運 早 蒙 
T52n2119_001:0821c25	落飾。德慚僧會。業謝法蘭。屢荷殊私。每深驚	落 飾 德 慚 僧 會 業 謝 法 蘭 屢 荷 殊 私 每 深 驚 
T52n2119_001:0821c26	惕。重祗恩獎。彌增竦懼。無任戴荷之至。謹詣	惕 重 祗 恩 獎 彌 增 竦 懼 無 任 戴 荷 之 至 謹 詣 
T52n2119_001:0821c27	闕奉表。陳謝以聞。謹言。	闕 奉 表 陳 謝 以 聞 謹 言 
T52n2119_001:0821c28	謝得大慈恩寺碑文表	謝 得 大 慈 恩 寺 碑 文 表 
T52n2119_001:0821c29	沙門玄奘言。被鴻臚符。伏奉勅旨。親紆御筆。	沙 門 玄 奘 言 被 鴻 臚 符 伏 奉 勅 旨 親 紆 御 筆 
T52n2119_001:0822a01	為大慈恩寺所製碑文已成。叡澤旁臨。宸詞	為 大 慈 恩 寺 所 製 碑 文 已 成 叡 澤 旁 臨 宸 詞 
T52n2119_001:0822a02	曲照。玄門益峻。梵侶增榮。跼厚地而懷慚。負	曲 照 玄 門 益 峻 梵 侶 增 榮 跼 厚 地 而 懷 慚 負 
T52n2119_001:0822a03	曾穹而寡力。玄奘聞。造化之功。既播物而成	曾 穹 而 寡 力 玄 奘 聞 造 化 之 功 既 播 物 而 成 
T52n2119_001:0822a04	教。聖人之道。亦因辭以見情。然則畫卦垂文。	教 聖 人 之 道 亦 因 辭 以 見 情 然 則 畫 卦 垂 文 
T52n2119_001:0822a05	空談於形器。設爻分象。未踰於寰域。義皇之	空 談 於 形 器 設 爻 分 象 未 踰 於 寰 域 義 皇 之 
T52n2119_001:0822a06	德。尚見稱於前古。姬后之風。猶獨高於後代。	德 尚 見 稱 於 前 古 姬 后 之 風 猶 獨 高 於 後 代 
T52n2119_001:0822a07	豈若開物成務。闡八正以摛章。詮道立言。證	豈 若 開 物 成 務 闡 八 正 以 摛 章 詮 道 立 言 證 
T52n2119_001:0822a08	三明而軌俗。理窮天地之表。情該日月之外。	三 明 而 軌 俗 理 窮 天 地 之 表 情 該 日 月 之 外 
T52n2119_001:0822a09	較其優劣。斯為盛矣。伏惟皇帝陛下金輪在	較 其 優 劣 斯 為 盛 矣 伏 惟 皇 帝 陛 下 金 輪 在 
T52n2119_001:0822a10	運。玉曆乘時。化溢四洲。仁覃九有。道包將聖。	運 玉 曆 乘 時 化 溢 四 洲 仁 覃 九 有 道 包 將 聖 
T52n2119_001:0822a11	功茂迺神。縱多能於生知。資率由於天至。始	功 茂 迺 神 縱 多 能 於 生 知 資 率 由 於 天 至 始 
T52n2119_001:0822a12	悲奩鏡。即創招提。俄樹勝幢。更敷文律。若乃	悲 奩 鏡 即 創 招 提 俄 樹 勝 幢 更 敷 文 律 若 乃 
T52n2119_001:0822a13	天華頴發。叡藻波騰。吞笔海而孕龍宮。掩	天 華 頴 發 叡 藻 波 騰 吞 笔 海 而 孕 龍 宮 掩 
T52n2119_001:0822a14	詞林而包鶴樹。內該八藏。外覈六經。奧而能	詞 林 而 包 鶴 樹 內 該 八 藏 外 覈 六 經 奧 而 能 
T52n2119_001:0822a15	典。宏而且密。固使給園遺迹。託寶思而彌高。	典 宏 而 且 密 固 使 給 園 遺 迹 託 寶 思 而 彌 高 
T52n2119_001:0822a16	柰苑餘芬。假瓊章而不昧。豈直抑揚夢境。昭	柰 苑 餘 芬 假 瓊 章 而 不 昧 豈 直 抑 揚 夢 境 昭 
T52n2119_001:0822a17	晣迷途。諒以鎔範四天牢籠三界者矣。玄奘	晣 迷 途 諒 以 鎔 範 四 天 牢 籠 三 界 者 矣 玄 奘 
T52n2119_001:0822a18	言行無取猥預緇徒。凾叨恩顧。每謂多幸。重	言 行 無 取 猥 預 緇 徒 凾 叨 恩 顧 每 謂 多 幸 重 
T52n2119_001:0822a19	添曲成之造。欣逢像法之盛。且慚且躍。實用	添 曲 成 之 造 欣 逢 像 法 之 盛 且 慚 且 躍 實 用 
T52n2119_001:0822a20	交懷。無任竦戴之誠。謹詣朝堂。奉表陳謝。	交 懷 無 任 竦 戴 之 誠 謹 詣 朝 堂 奉 表 陳 謝 
T52n2119_001:0822a21	謹言。	謹 言 
T52n2119_001:0822a22	請書大慈恩寺碑文表	請 書 大 慈 恩 寺 碑 文 表 
T52n2119_001:0822a23	沙門玄奘言。竊以。應物垂象。神用敷該。隨時	沙 門 玄 奘 言 竊 以 應 物 垂 象 神 用 敷 該 隨 時 
T52n2119_001:0822a24	設教。聖功畢盡。是知日月雙朗。始極經天之	設 教 聖 功 畢 盡 是 知 日 月 雙 朗 始 極 經 天 之 
T52n2119_001:0822a25	運草木俱秀。方窮麗地之德。伏惟。皇帝陛下	運 草 木 俱 秀 方 窮 麗 地 之 德 伏 惟 皇 帝 陛 下 
T52n2119_001:0822a26	智周萬物仁霑三界。既隆景化。復闡玄風。鄙	智 周 萬 物 仁 霑 三 界 既 隆 景 化 復 闡 玄 風 鄙 
T52n2119_001:0822a27	姬穆之好道。空賞瑤池之咏。蔑漢莊之崇法。	姬 穆 之 好 道 空 賞 瑤 池 之 咏 蔑 漢 莊 之 崇 法 
T52n2119_001:0822a28	徒開白馬之祠。遂乃俯降天文。遠揚幽旨。用	徒 開 白 馬 之 祠 遂 乃 俯 降 天 文 遠 揚 幽 旨 用 
T52n2119_001:0822a29	彫豐琬。長垂茂則。同六英之發音。若五緯之	彫 豐 琬 長 垂 茂 則 同 六 英 之 發 音 若 五 緯 之 
T52n2119_001:0822b01	摛曜。敷至德而感俗。弘大誓以匡時。豈獨幽	摛 曜 敷 至 德 而 感 俗 弘 大 誓 以 匡 時 豈 獨 幽 
T52n2119_001:0822b02	贊真如顯楊玄賾者也。雖玉藻斯暢翠版將	贊 真 如 顯 楊 玄 賾 者 也 雖 玉 藻 斯 暢 翠 版 將 
T52n2119_001:0822b03	刊。而銀鉤未書。丹字猶韞。然則[首/(敲高+山)]樂已簨。匪	刊 而 銀 鉤 未 書 丹 字 猶 韞 然 則 [首敲高山] 樂 已 簨 匪 
T52n2119_001:0822b04	里曲之堪預。龍響既盡。何爝火之能明。非夫	里 曲 之 堪 預 龍 響 既 盡 何 爝 火 之 能 明 非 夫 
T52n2119_001:0822b05	牙曠撫律義和總馭。焉足楊法鼓之大音。裨	牙 曠 撫 律 義 和 總 馭 焉 足 楊 法 鼓 之 大 音 裨 
T52n2119_001:0822b06	慧日之冲彩。敢緣斯義。冒用于祈。伏乞茲具	慧 日 之 冲 彩 敢 緣 斯 義 冒 用 于 祈 伏 乞 茲 具 
T52n2119_001:0822b07	美勒以紆神筆。庶淩雲之妙。邁跡前王。垂露	美 勒 以 紆 神 筆 庶 淩 雲 之 妙 邁 跡 前 王 垂 露 
T52n2119_001:0822b08	之奇。騰芬後聖。金聲玉振。即悟群迷。鳳翥龍	之 奇 騰 芬 後 聖 金 聲 玉 振 即 悟 群 迷 鳳 翥 龍 
T52n2119_001:0822b09	盤。將開眾瞽。豈止堯隆像教。懷生霑莫大之	盤 將 開 眾 瞽 豈 止 堯 隆 像 教 懷 生 霑 莫 大 之 
T52n2119_001:0822b10	恩。實亦聿贊明時。宗社亨無彊之福。玄奘稟識	恩 實 亦 聿 贊 明 時 宗 社 亨 無 彊 之 福 玄 奘 稟 識 
T52n2119_001:0822b11	愚淺。謬齒緇林。本慚窺涉。多虧律行。猥辱	愚 淺 謬 齒 緇 林 本 慚 窺 涉 多 虧 律 行 猥 辱 
T52n2119_001:0822b12	宸詞。過蒙裒美。雖驚愓之甚措顏無地。而	宸 詞 過 蒙 裒 美 雖 驚 愓 之 甚 措 顏 無 地 而 
T52n2119_001:0822b13	慊懇之勤翹誠有日。重敢塵黷。更懷氷谷。	慊 懇 之 勤 翹 誠 有 日 重 敢 塵 黷 更 懷 氷 谷 
T52n2119_001:0822b14	謹言。	謹 言 
T52n2119_001:0822b15	謝許書大慈恩寺碑文表	謝 許 書 大 慈 恩 寺 碑 文 表 
T52n2119_001:0822b16	沙門玄奘言。伏奉勅旨。令許降宸筆自勒御	沙 門 玄 奘 言 伏 奉 勅 旨 令 許 降 宸 筆 自 勒 御 
T52n2119_001:0822b17	製大慈恩寺碑文。璽誥爰臻。綸慈猥集。祗荷	製 大 慈 恩 寺 碑 文 璽 誥 爰 臻 綸 慈 猥 集 祗 荷 
T52n2119_001:0822b18	慚惕。罔知彼措。玄奘聞。強弩在彀。鼷鼠不足	慚 惕 罔 知 彼 措 玄 奘 聞 強 弩 在 彀 鼷 鼠 不 足 
T52n2119_001:0822b19	動其機。鴻鐘匿音。纖莛無以發其響。不謂日	動 其 機 鴻 鐘 匿 音 纖 莛 無 以 發 其 響 不 謂 日 
T52n2119_001:0822b20	臨月照。遂迴景於空門。雨潤雲蒸。乃昭感	臨 月 照 遂 迴 景 於 空 門 雨 潤 雲 蒸 乃 昭 感 
T52n2119_001:0822b21	於玄寺。是所願也。豈所圖焉。伏惟陛下履翼	於 玄 寺 是 所 願 也 豈 所 圖 焉 伏 惟 陛 下 履 翼 
T52n2119_001:0822b22	乘樞。握裒纘運。追軒邁頊。孕夏吞殷。演眾妙	乘 樞 握 裒 纘 運 追 軒 邁 頊 孕 夏 吞 殷 演 眾 妙 
T52n2119_001:0822b23	以陶時。總多能。而景俗。九域之內既沐仁風。	以 陶 時 總 多 能 而 景 俗 九 域 之 內 既 沐 仁 風 
T52n2119_001:0822b24	四天之表亦霑玄化。然則津梁之法。非至聖	四 天 之 表 亦 霑 玄 化 然 則 津 梁 之 法 非 至 聖 
T52n2119_001:0822b25	無足闡其源。幽贊之工。非至人何以敷其迹。	無 足 闡 其 源 幽 贊 之 工 非 至 人 何 以 敷 其 迹 
T52n2119_001:0822b26	雖追遠所極自動天情。而冥祐可祈。即迴宸	雖 追 遠 所 極 自 動 天 情 而 冥 祐 可 祈 即 迴 宸 
T52n2119_001:0822b27	睠。英詞曲被。已超希代之珍。祕迹行開。將踰	睠 英 詞 曲 被 已 超 希 代 之 珍 祕 迹 行 開 將 踰 
T52n2119_001:0822b28	絕價之寶。凡在群品靡弗欣戴。然彼梵徒倍	絕 價 之 寶 凡 在 群 品 靡 弗 欣 戴 然 彼 梵 徒 倍 
T52n2119_001:0822b29	增慶躍。夢鈞天之廣樂。返此非奇。得輪王	增 慶 躍 夢 鈞 天 之 廣 樂 返 此 非 奇 得 輪 王 
T52n2119_001:0822c01	之髻珠。疇茲豈貴。庶當刊以貞石。用樹福庭。	之 髻 珠 疇 茲 豈 貴 庶 當 刊 以 貞 石 用 樹 福 庭 
T52n2119_001:0822c02	蠢彼迷生。方開耳目。盛乎法炬。傳諸未來。使	蠢 彼 迷 生 方 開 耳 目 盛 乎 法 炬 傳 諸 未 來 使 
T52n2119_001:0822c03	夫瞻寶字而跂銀鈞。發菩提於此日。諷遺文	夫 瞻 寶 字 而 跂 銀 鈞 發 菩 提 於 此 日 諷 遺 文 
T52n2119_001:0822c04	而探奧賾。悟般若於斯地。劫城窮芥。昭昭之	而 探 奧 賾 悟 般 若 於 斯 地 劫 城 窮 芥 昭 昭 之 
T52n2119_001:0822c05	美恒存。遷海環桑。藹藹之風無朽。玄奘出	美 恒 存 遷 海 環 桑 藹 藹 之 風 無 朽 玄 奘 出 
T52n2119_001:0822c06	自凡品。夙慚行業。既蒙落飾。思闡玄猷。往涉	自 凡 品 夙 慚 行 業 既 蒙 落 飾 思 闡 玄 猷 往 涉 
T52n2119_001:0822c07	迦維。本憑皇化。迨茲翻譯。復承朝獎。而貞觀	迦 維 本 憑 皇 化 迨 茲 翻 譯 復 承 朝 獎 而 貞 觀 
T52n2119_001:0822c08	之際。濫沐洪慈。永徽以來。更叨殊遇。二主神	之 際 濫 沐 洪 慈 永 徽 以 來 更 叨 殊 遇 二 主 神 
T52n2119_001:0822c09	筆。猥賜裒揚。兩朝聖藻。凾垂榮飾。顧脩愚	筆 猥 賜 裒 揚 兩 朝 聖 藻 凾 垂 榮 飾 顧 脩 愚 
T52n2119_001:0822c10	劣。實懷兢懼。輸報之誠。不忘昏曉。但以恩深	劣 實 懷 兢 懼 輸 報 之 誠 不 忘 昏 曉 但 以 恩 深 
T52n2119_001:0822c11	巨[(止/石)*圣]。豈滴水之能。酬施厚。崧丘嶽匪纖塵之	巨 [止石圣] 豈 滴 水 之 能 酬 施 厚 崧 丘 嶽 匪 纖 塵 之 
T52n2119_001:0822c12	可謝。唯當憑諸慧力運以無方。資景社於園	可 謝 唯 當 憑 諸 慧 力 運 以 無 方 資 景 社 於 園 
T52n2119_001:0822c13	寑。助隆基於七百。不任竦戴之至。謹附內給	寑 助 隆 基 於 七 百 不 任 竦 戴 之 至 謹 附 內 給 
T52n2119_001:0822c14	事臣王君德奉表陳謝以聞。輕犯威嚴。伏深	事 臣 王 君 德 奉 表 陳 謝 以 聞 輕 犯 威 嚴 伏 深 
T52n2119_001:0822c15	戰慄。謹言。	戰 慄 謹 言 
T52n2119_001:0822c16	謝送大慈恩寺碑文并設九部樂表	謝 送 大 慈 恩 寺 碑 文 并 設 九 部 樂 表 
T52n2119_001:0822c17	沙門玄奘言。今月十四日。伏奉勅旨。送御製	沙 門 玄 奘 言 今 月 十 四 日 伏 奉 勅 旨 送 御 製 
T52n2119_001:0822c18	御書大慈恩寺碑文。并設九部樂供養。堯日	御 書 大 慈 恩 寺 碑 文 并 設 九 部 樂 供 養 堯 日 
T52n2119_001:0822c19	分照。先增慧炬之輝。舜海通波。更足法流之	分 照 先 增 慧 炬 之 輝 舜 海 通 波 更 足 法 流 之 
T52n2119_001:0822c20	廣。豐碣巖[立*寺]。天文景燭。狀綵霞之映靈山。疑	廣 豐 碣 巖 [立寺] 天 文 景 燭 狀 綵 霞 之 映 靈 山 疑 
T52n2119_001:0822c21	縟宿之臨仙嶠。凡在緇素。電激雷奔。瞻奉驚	縟 宿 之 臨 仙 嶠 凡 在 緇 素 電 激 雷 奔 瞻 奉 驚 
T52n2119_001:0822c22	躍得未曾有。竊以。八卦垂文。六爻發繫。觀鳥	躍 得未曾有 竊 以 八 卦 垂 文 六 爻 發 繫 觀 鳥 
T52n2119_001:0822c23	制法。泣麟敷典。聖人能事。畢見於茲。將以摸	制 法 泣 麟 敷 典 聖 人 能 事 畢 見 於 茲 將 以 摸 
T52n2119_001:0822c24	物成範。隨時立訓。陶鑄生靈。抑揚風烈。然	物 成 範 隨 時 立 訓 陶 鑄 生 靈 抑 揚 風 烈 然 
T52n2119_001:0822c25	則秦皇刻石。獨昭美於封禪。魏后刊碑。徒紀	則 秦 皇 刻 石 獨 昭 美 於 封 禪 魏 后 刊 碑 徒 紀 
T52n2119_001:0822c26	功於大響。猶稱題目。高視百王。豈若親紆叡	功 於 大 響 猶 稱 題 目 高 視 百 王 豈 若 親 紆 叡 
T52n2119_001:0822c27	藻。俯開仙翰。金奏發韻。銀鉤絢迹。探龍宮而	藻 俯 開 仙 翰 金 奏 發 韻 銀 鉤 絢 迹 探 龍 宮 而 
T52n2119_001:0822c28	架三玄。軼鳳篆而窮八體。揚春波而騁思。渧	架 三 玄 軼 鳳 篆 而 窮 八 體 揚 春 波 而 騁 思 渧 
T52n2119_001:0822c29	秋露以標奇。弘一乘之妙理。贊六度之幽賾。	秋 露 以 標 奇 弘 一 乘 之 妙 理 贊 六 度 之 幽 賾 
T52n2119_001:0823a01	化總三千之域。聲騰百億之外。柰苑微言。假	化 總 三 千 之 域 聲 騰 百 億 之 外 柰 苑 微 言 假 
T52n2119_001:0823a02	天詞而更顯。竹林開士。託神筆而彌尊。固使	天 詞 而 更 顯 竹 林 開 士 託 神 筆 而 彌 尊 固 使 
T52n2119_001:0823a03	梵志歸心。截疑網而祗訓。波旬革慮。偃邪	梵 志 歸 心 截 疑 網 而 祗 訓 波 旬 革 慮 偃 邪 
T52n2119_001:0823a04	山而侚道。豈止塵門之士。始悟迷方。夢境之	山 而 侚 道 豈 止 塵 門 之 士 始 悟 迷 方 夢 境 之 
T52n2119_001:0823a05	賓。行超苦際。像教東漸。年垂六百。弘闡之	賓 行 超 苦 際 像 教 東 漸 年 垂 六 百 弘 闡 之 
T52n2119_001:0823a06	盛。未若於茲。至如漢明通感。尚咨謀於傅毅。	盛 未 若 於 茲 至 如 漢 明 通 感 尚 咨 謀 於 傅 毅 
T52n2119_001:0823a07	吳主歸崇。猶考疑於闞澤。自斯已降。無足稱	吳 主 歸 崇 猶 考 疑 於 闞 澤 自 斯 已 降 無 足 稱 
T52n2119_001:0823a08	者。隨緣化物。獨推昭運。為善必應。克峻昌	者 隨 緣 化 物 獨 推 昭 運 為 善 必 應 克 峻 昌 
T52n2119_001:0823a09	基。若金輪之王。神功不測。同寶冠之帝。烋祚	基 若 金 輪 之 王 神 功 不 測 同 寶 冠 之 帝 烋 祚 
T52n2119_001:0823a10	方永。玄奘謬忝朝恩。幸登玄肆。屬茲雲重布。	方 永 玄 奘 謬 忝 朝 恩 幸 登 玄 肆 屬 茲 雲 重 布 
T52n2119_001:0823a11	法鼓再揚。三明之化既隆。八正之門長闢。而	法 鼓 再 揚 三 明 之 化 既 隆 八 正 之 門 長 闢 而 
T52n2119_001:0823a12	顧非貞懇。虛永蒙獎導。仰曾旻而荷澤。俯浚	顧 非 貞 懇 虛 永 蒙 獎 導 仰 曾 旻 而 荷 澤 俯 浚 
T52n2119_001:0823a13	谷以懷慚。無任竦戴之誠。謹詣朝堂奉表陳	谷 以 懷 慚 無 任 竦 戴 之 誠 謹 詣 朝 堂 奉 表 陳 
T52n2119_001:0823a14	謝諠黷宸扆。追深戰惕。謹言。	謝 諠 黷 宸 扆 追 深 戰 惕 謹 言 
T52n2119_001:0823a15	請得善洛法師等重出家表	請 得 善 洛 法 師 等 重 出 家 表 
T52n2119_001:0823a16	沙門玄奘言。伏蒙恩勅。度善洛等出家。踊戴	沙 門 玄 奘 言 伏 蒙 恩 勅 度 善 洛 等 出 家 踊 戴 
T52n2119_001:0823a17	不騰。悲喜兼至竊尋雲雨之澤猶資仰器。日	不 騰 悲 喜 兼 至 竊 尋 雲 雨 之 澤 猶 資 仰 器 日 
T52n2119_001:0823a18	月之照尚阻覆盂。而聖帝恩波遂覃涯表。至	月 之 照 尚 阻 覆 盂 而 聖 帝 恩 波 遂 覃 涯 表 至 
T52n2119_001:0823a19	仁光寵允兼分外。伏惟。皇帝皇后陛下。蘊	仁 光 寵 允 兼 分 外 伏 惟 皇 帝 皇 后 陛 下 蘊 
T52n2119_001:0823a20	靈妙覺。應迹善權。故能鑒極真如。轉法輪於	靈 妙 覺 應 迹 善 權 故 能 鑒 極 真 如 轉 法 輪 於 
T52n2119_001:0823a21	九有。悲懷庶類。拯沈難於三塗。遂令善洛法	九 有 悲 懷 庶 類 拯 沈 難 於 三 塗 遂 令 善 洛 法 
T52n2119_001:0823a22	通處儼等。重洗天波。再晞聖日。披黃泉而昇	通 處 儼 等 重 洗 天 波 再 晞 聖 日 披 黃 泉 而 昇 
T52n2119_001:0823a23	清漢。排火宅而蔭法雲。却石空銷。斯恩不朽。	清 漢 排 火 宅 而 蔭 法 雲 却 石 空 銷 斯 恩 不 朽 
T52n2119_001:0823a24	微躬徒殞。此答何階。庶落髮之功。零煩惱於	微 躬 徒 殞 此 答 何 階 庶 落 髮 之 功 零 煩 惱 於 
T52n2119_001:0823a25	椒殿。具戒之力。薦福祉於蘭塗。伏願。皇帝皇	椒 殿 具 戒 之 力 薦 福 祉 於 蘭 塗 伏 願 皇 帝 皇 
T52n2119_001:0823a26	后享壽萬春。凝耀百福。長臨紫極。永庇蒼生。	后 享 壽 萬 春 凝 耀 百 福 長 臨 紫 極 永 庇 蒼 生 
T52n2119_001:0823a27	春宮克茂。璿柯飛英。青陸寵藩。載隆盤石。騰	春 宮 克 茂 璿 柯 飛 英 青 陸 寵 藩 載 隆 盤 石 騰 
T52n2119_001:0823a28	芬朱邸。玄奘每自思省。無德於時。無功於國。	芬 朱 邸 玄 奘 每 自 思 省 無 德 於 時 無 功 於 國 
T52n2119_001:0823a29	而濫沐殊澤。淹積年歲。何甞不弔。影慚魂	而 濫 沐 殊 澤 淹 積 年 歲 何 甞 不 弔 影 慚 魂 
T52n2119_001:0823b01	輟。飱忘寑盡。湘川之竹未足盡恩。捨恒沙之	輟 飱 忘 寑 盡 湘 川 之 竹 未 足 盡 恩 捨 恒 沙 之 
T52n2119_001:0823b02	身誰能答貺。尚恃天寵。且延視息。不勝感荷	身 誰 能 答 貺 尚 恃 天 寵 且 延 視 息 不 勝 感 荷 
T52n2119_001:0823b03	之至。謹附表陳謝以聞。塵黷冕旒。伏增惶恐。	之 至 謹 附 表 陳 謝 以 聞 塵 黷 冕 旒 伏 增 惶 恐 
T52n2119_001:0823b04	謹言。	謹 言 
T52n2119_001:0823b05	謝得醫表	謝 得 醫 表 
T52n2119_001:0823b06	沙門玄奘言。玄奘拙自營衛。冷疹增動。幾至	沙 門 玄 奘 言 玄 奘 拙 自 營 衛 冷 疹 增 動 幾 至 
T52n2119_001:0823b07	綿篤。殆辭昭運。天恩矜憫。降以良醫。針藥纔	綿 篤 殆 辭 昭 運 天 恩 矜 憫 降 以 良 醫 針 藥 纔 
T52n2119_001:0823b08	加。即蒙瘳癒。駐頹齡於欲盡。反焭魄於將消。	加 即 蒙 瘳 癒 駐 頹 齡 於 欲 盡 反 焭 魄 於 將 消 
T52n2119_001:0823b09	重覩昌時。復遵明導。豈止膏肓永絕。[勝力+示]理	重 覩 昌 時 復 遵 明 導 豈 止 膏 肓 永 絕 [勝力示] 理 
T52n2119_001:0823b10	恒調而已。顧循庸菲。屢荷殊澤。施厚命輕。罔	恒 調 而 已 顧 循 庸 菲 屢 荷 殊 澤 施 厚 命 輕 罔 
T52n2119_001:0823b11	知輸報。唯憑慧力。庶酬冥祉。玄奘猶自虛惙。	知 輸 報 唯 憑 慧 力 庶 酬 冥 祉 玄 奘 猶 自 虛 惙 
T52n2119_001:0823b12	未堪詣闕陳謝。無任竦戴之至。謹遣弟子大	未 堪 詣 闕 陳 謝 無 任 竦 戴 之 至 謹 遣 弟 子 大 
T52n2119_001:0823b13	乘光奉表以聞。謹言。	乘 光 奉 表 以 聞 謹 言 
T52n2119_001:0823b14	謝得醫藥及勅使問病表	謝 得 醫 藥 及 勅 使 問 病 表 
T52n2119_001:0823b15	沙門玄奘言。玄奘業累所嬰。致招疾苦。呼吸之	沙 門 玄 奘 言 玄 奘 業 累 所 嬰 致 招 疾 苦 呼 吸 之 
T52n2119_001:0823b16	項。幾隔明時。忽蒙皇帝皇后降慈悲之念。垂	項 幾 隔 明 時 忽 蒙 皇 帝 皇 后 降 慈 悲 之 念 垂 
T52n2119_001:0823b17	性命之憂。天使頻脩。有逾十慰。神藥俯救。若	性 命 之 憂 天 使 頻 脩 有 逾 十 慰 神 藥 俯 救 若 
T52n2119_001:0823b18	遇一丸。飲沐聖慈。已祛沈痛。承荷醫療。遂致	遇 一 丸 飲 沐 聖 慈 已 祛 沈 痛 承 荷 醫 療 遂 致 
T52n2119_001:0823b19	痊除。豈期已逝之魂見招於上帝。將天之壽	痊 除 豈 期 已 逝 之 魂 見 招 於 上 帝 將 天 之 壽 
T52n2119_001:0823b20	重稟於洪鑪。退省庸微。何以當此。撫膺愧越。	重 稟 於 洪 鑪 退 省 庸 微 何 以 當 此 撫 膺 愧 越 
T52n2119_001:0823b21	言不足宣。荷殊澤而詎勝。粉微軀而靡謝。方	言 不 足 宣 荷 殊 澤 而 詎 勝 粉 微 軀 而 靡 謝 方 
T52n2119_001:0823b22	冀勗茲禮誦。罄此身心。以答不貲之恩。少	冀 勗 茲 禮 誦 罄 此 身 心 以 答 不 貲 之 恩 少 
T52n2119_001:0823b23	塞無窮之責。無任感戴之極。謹附表謝聞。喜	塞 無 窮 之 責 無 任 感 戴 之 極 謹 附 表 謝 聞 喜 
T52n2119_001:0823b24	懼參并罔知攸措。謹言。	懼 參 并 罔 知 攸 措 謹 言 
T52n2119_001:0823b25	謝僧尼等停依俗法條表	謝 僧 尼 等 停 依 俗 法 條 表 
T52n2119_001:0823b26	沙門玄奘言。伏見勅旨。僧尼等有過。停依俗	沙 門 玄 奘 言 伏 見 勅 旨 僧 尼 等 有 過 停 依 俗 
T52n2119_001:0823b27	法之條。還依舊格。非分之澤。忽委緇徒。不貲	法 之 條 還 依 舊 格 非 分 之 澤 忽 委 緇 徒 不 貲 
T52n2119_001:0823b28	之恩。復霑玄肆。睎陽沐道。實用光華。跼地脩	之 恩 復 霑 玄 肆 睎 陽 沐 道 實 用 光 華 跼 地 脩 
T52n2119_001:0823b29	躬。唯增震惕。竊以法王既沒。像化空傳。崇紹	躬 唯 增 震 惕 竊 以 法 王 既 沒 像 化 空 傳 崇 紹 
T52n2119_001:0823c01	之規。寄諸明后。伏惟皇帝陛下寶圓御極。金	之 規 寄 諸 明 后 伏 惟 皇 帝 陛 下 寶 圓 御 極 金 
T52n2119_001:0823c02	輪乘正。睠茲釋教。載懷宣闡。以為落飾玄門。	輪 乘 正 睠 茲 釋 教 載 懷 宣 闡 以 為 落 飾 玄 門 
T52n2119_001:0823c03	本異流俗。雖情牽五濁律行多虧。而體被三	本 異 流 俗 雖 情 牽 五 濁 律 行 多 虧 而 體 被 三 
T52n2119_001:0823c04	衣。福田斯在。削玉條之密網布以寬仁。信金	衣 福 田 斯 在 削 玉 條 之 密 網 布 以 寬 仁 信 金 
T52n2119_001:0823c05	口之真詞。允茲迴向。斯固天祇載悅。應之以	口 之 真 詞 允 茲 迴 向 斯 固 天 祇 載 悅 應 之 以 
T52n2119_001:0823c06	休徵。豈止梵侶懷恩。加之以貞確。若有背茲	休 徵 豈 止 梵 侶 懷 恩 加 之 以 貞 確 若 有 背 茲 
T52n2119_001:0823c07	寬貸。自貽伊咎。則違大師之嚴旨。虧聖主之	寬 貸 自 貽 伊 咎 則 違 大 師 之 嚴 旨 虧 聖 主 之 
T52n2119_001:0823c08	深慈。凡在明靈。自宜譴謫。豈待平反之律。	深 慈 凡 在 明 靈 自 宜 譴 謫 豈 待 平 反 之 律 
T52n2119_001:0823c09	方科姦妄之罪。玄奘庸昧。猥廁法流。每忝	方 科 姦 妄 之 罪 玄 奘 庸 昧 猥 廁 法 流 每 忝 
T52n2119_001:0823c10	鴻恩。已懷慚惕。重祗殊獎。彌復兢惶。但以近	鴻 恩 已 懷 慚 惕 重 祗 殊 獎 彌 復 兢 惶 但 以 近 
T52n2119_001:0823c11	嬰疾疹。不獲隨例詣闕。無任竦戴之誠。謹遣	嬰 疾 疹 不 獲 隨 例 詣 闕 無 任 竦 戴 之 誠 謹 遣 
T52n2119_001:0823c12	弟子大乘光奉表陳謝。謹言。	弟 子 大 乘 光 奉 表 陳 謝 謹 言 
T52n2119_001:0823c13	重謝僧尼等停依俗法條表	重 謝 僧 尼 等 停 依 俗 法 條 表 
T52n2119_001:0823c14	沙門玄奘言。伏見恩勅。除僧尼等依俗法	沙 門 玄 奘 言 伏 見 恩 勅 除 僧 尼 等 依 俗 法 
T52n2119_001:0823c15	推勘條。喜戴之誠。莫知准譬。竊尋正法隆	推 勘 條 喜 戴 之 誠 莫 知 准 譬 竊 尋 正 法 隆 
T52n2119_001:0823c16	贊。隨若上而抑揚。彝倫薄厚。儷玄風以興缺。	贊 隨 若 上 而 抑 揚 彝 倫 薄 厚 儷 玄 風 以 興 缺 
T52n2119_001:0823c17	自聖運在璿明皇執粹。甄崇道藝。區別玄儒。	自 聖 運 在 璿 明 皇 執 粹 甄 崇 道 藝 區 別 玄 儒 
T52n2119_001:0823c18	開不二之鍵。廣唯一之轍。寫龍宮於蓬閣。接	開 不 二 之 鍵 廣 唯 一 之 轍 寫 龍 宮 於 蓬 閣 接 
T52n2119_001:0823c19	鷲壤於神臯。俾夫鍾梵之聲洋溢區宇。福善	鷲 壤 於 神 臯 俾 夫 鍾 梵 之 聲 洋 溢 區 宇 福 善 
T52n2119_001:0823c20	之業濯沐黎萠。寔法門之嘉會。率土之幸甚。	之 業 濯 沐 黎 萠 寔 法 門 之 嘉 會 率 土 之 幸 甚 
T52n2119_001:0823c21	項為僧徒不整。誨馭乖方。致使內虧佛教。外	項 為 僧 徒 不 整 誨 馭 乖 方 致 使 內 虧 佛 教 外 
T52n2119_001:0823c22	犯王法。一人獲罪。舉眾蒙塵。遂觸天威。令依	犯 王 法 一 人 獲 罪 舉 眾 蒙 塵 遂 觸 天 威 令 依 
T52n2119_001:0823c23	俗法。所期清肅。志在懲誡。僧等震懼。夙夜慚	俗 法 所 期 清 肅 志 在 懲 誡 僧 等 震 懼 夙 夜 慚 
T52n2119_001:0823c24	惶。而聖鑒天臨。仁澤昭被。篤深期於玄妙。掩	惶 而 聖 鑒 天 臨 仁 澤 昭 被 篤 深 期 於 玄 妙 掩 
T52n2119_001:0823c25	纖垢於含弘。爰降殊恩。釋茲嚴罰。非其人	纖 垢 於 含 弘 爰 降 殊 恩 釋 茲 嚴 罰 非 其 人 
T52n2119_001:0823c26	之足惜。顧斯法之可尊。遂令入網之魚復游	之 足 惜 顧 斯 法 之 可 尊 遂 令 入 網 之 魚 復 游 
T52n2119_001:0823c27	江漢。觸籠之鳥。還颺杳冥。法水混而更清福	江 漢 觸 籠 之 鳥 還 颺 杳 冥 法 水 混 而 更 清 福 
T52n2119_001:0823c28	田鹵而還沃。僧等各深荷載。人目知勉。庶當	田 鹵 而 還 沃 僧 等 各 深 荷 載 人 目 知 勉 庶 當 
T52n2119_001:0823c29	勵情去惡。以副天心。專精禮念。用答鴻造。伏	勵 情 去 惡 以 副 天 心 專 精 禮 念 用 答 鴻 造 伏 
T52n2119_001:0824a01	願皇帝皇后以紹隆之功永凝百福。乘慈悲	願 皇 帝 皇 后 以 紹 隆 之 功 永 凝 百 福 乘 慈 悲 
T52n2119_001:0824a02	之業。端拱萬春。震域締祥。維城具美。不勝舞	之 業 端 拱 萬 春 震 域 締 祥 維 城 具 美 不 勝 舞 
T52n2119_001:0824a03	躍感荷之至。謹重附表陳謝以聞。輕黷冕旒。	躍 感 荷 之 至 謹 重 附 表 陳 謝 以 聞 輕 黷 冕 旒 
T52n2119_001:0824a04	伏增惶恐。謹言。	伏 增 惶 恐 謹 言 
T52n2119_001:0824a05	謝施納并雜物表	謝 施 納 并 雜 物 表 
T52n2119_001:0824a06	沙門玄奘啟。垂賚納并雜物等。捧對驚慚。不	沙 門 玄 奘 啟 垂 賚 納 并 雜 物 等 捧 對 驚 慚 不 
T52n2119_001:0824a07	知比喻。且金縷上服。傳自先賢。或無價寶	知 比 喻 且 金 縷 上 服 傳 自 先 賢 或 無 價 寶 
T52n2119_001:0824a08	衣。聞諸聖典。未有窮神盡妙目擊掌中如今	衣 聞 諸 聖 典 未 有 窮 神 盡 妙 目 擊 掌 中 如 今 
T52n2119_001:0824a09	之賜者也。觀其圴彩醴淡。敬君不能踰其功。	之 賜 者 也 觀 其 圴 彩 醴 淡 敬 君 不 能 踰 其 功 
T52n2119_001:0824a10	裁縫婉密。雜鏤無以窺其際。便覺烟霞入室。	裁 縫 婉 密 雜 鏤 無 以 窺 其 際 便 覺 烟 霞 入 室 
T52n2119_001:0824a11	蘭囿在身。施俯自瞻。頓增榮價。昔道安言珍	蘭 囿 在 身 施 俯 自 瞻 頓 增 榮 價 昔 道 安 言 珍 
T52n2119_001:0824a12	秦代。未遇此恩。支遁稱禮晉朝。罕聞斯澤。唯	秦 代 未 遇 此 恩 支 遁 稱 禮 晉 朝 罕 聞 斯 澤 唯 
T52n2119_001:0824a13	玄奘庸薄獨竊洪私。顧寵脩躬。彌深戰汗。伏	玄 奘 庸 薄 獨 竊 洪 私 顧 寵 脩 躬 彌 深 戰 汗 伏 
T52n2119_001:0824a14	願皇帝皇后富眾多之子孫。享無彊之福祚。	願 皇 帝 皇 后 富 眾 多 之 子 孫 享 無 彊 之 福 祚 
T52n2119_001:0824a15	長臨玉鏡。永御寶圖。覆育郡生。與天無極。不	長 臨 玉 鏡 永 御 寶 圖 覆 育 郡 生 與 天 無 極 不 
T52n2119_001:0824a16	任慚偑之至。謹奉表陳謝以聞。施重詞輕。不	任 慚 偑 之 至 謹 奉 表 陳 謝 以 聞 施 重 詞 輕 不 
T52n2119_001:0824a17	能宣盡謹言。	能 宣 盡 謹 言 
T52n2119_001:0824a18	慶佛光王周王曰表	慶 佛 光 王 周 王 曰 表 
T52n2119_001:0824a19	沙門玄奘言。竊聞。至道攸敷。啟天人於載算。	沙 門 玄 奘 言 竊 聞 至 道 攸 敷 啟 天 人 於 載 算 
T52n2119_001:0824a20	深斯所感。誕玄聖於克岐。伏惟。皇帝皇后情	深 斯 所 感 誕 玄 聖 於 克 岐 伏 惟 皇 帝 皇 后 情 
T52n2119_001:0824a21	鏡三空。化孚九有。故能闢垂旒於二諦。劫麥	鏡 三 空 化 孚 九 有 故 能 闢 垂 旒 於 二 諦 劫 麥 
T52n2119_001:0824a22	馬於一乘。蘭殿初歆。爰發俱胝之願。琁柯在	馬 於 一 乘 蘭 殿 初 歆 爰 發 俱 胝 之 願 琁 柯 在 
T52n2119_001:0824a23	孕。便結踰城之徵。俾夫十號降靈。弘茲攝受。	孕 便 結 踰 城 之 徵 俾 夫 十 號 降 靈 弘 茲 攝 受 
T52n2119_001:0824a24	百神翼。助善肅此宮圍。所以災厲克清。安	百 神 翼 助 善 肅 此 宮 圍 所 以 災 厲 克 清 安 
T52n2119_001:0824a25	和載誕七花儼以承步。九龍低而濯質。玄門	和 載 誕 七 花 儼 以 承 步 九 龍 低 而 濯 質 玄 門 
T52n2119_001:0824a26	佇迹。道樹虛陰。雖昔之履帝呈祥。捫天表異。	佇 迹 道 樹 虛 陰 雖 昔 之 履 帝 呈 祥 捫 天 表 異 
T52n2119_001:0824a27	寧足以方斯盛貺匹此英猷。率士詠歌。喜皇	寧 足 以 方 斯 盛 貺 匹 此 英 猷 率 士 詠 歌 喜 皇 
T52n2119_001:0824a28	階之納祐。緇林勇銳。欣紺馬之來遊。伏願無	階 之 納 祐 緇 林 勇 銳 欣 紺 馬 之 來 遊 伏 願 無 
T52n2119_001:0824a29	替前恩。特令法服靡局常戀逈構良因。且帝	替 前 恩 特 令 法 服 靡 局 常 戀 逈 構 良 因 且 帝 
T52n2119_001:0824b01	子之崇出處斯在。法王之位高尚彌隆。加以	子 之 崇 出 處 斯 在 法 王 之 位 高 尚 彌 隆 加 以 
T52n2119_001:0824b02	功德無邊。津梁載遠。儻聖澤無舛。弘誓不移。	功 德 無 邊 津 梁 載 遠 儻 聖 澤 無 舛 弘 誓 不 移 
T52n2119_001:0824b03	竊謂殫四海之資。不足比斯檀行。傾十地之	竊 謂 殫 四 海 之 資 不 足 比 斯 檀 行 傾 十 地 之 
T52n2119_001:0824b04	業。無以譬此福基。當願皇帝皇后百福凝華。	業 無 以 譬 此 福 基 當 願 皇 帝 皇 后 百 福 凝 華 
T52n2119_001:0824b05	齊輝比極。萬春表壽。等固南山。罄娛樂於延	齊 輝 比 極 萬 春 表 壽 等 固 南 山 罄 娛 樂 於 延 
T52n2119_001:0824b06	齡。踐薩云於遐劫。儲君允茂。綏紹帝猷。寵蕃	齡 踐 薩 云 於 遐 劫 儲 君 允 茂 綏 紹 帝 猷 寵 蕃 
T52n2119_001:0824b07	惟宜。翊亮王室。繈椺英胤。休祉曰繁。標岐節	惟 宜 翊 亮 王 室 繈 椺 英 胤 休 祉 曰 繁 標 岐 節 
T52n2119_001:0824b08	於本枝。嗣芳塵於草座。玄奘濫偶丕運。局影	於 本 枝 嗣 芳 塵 於 草 座 玄 奘 濫 偶 丕 運 局 影 
T52n2119_001:0824b09	禁門。貴匪德昇。寵緣恩積。幸屬國慶惟始。淨	禁 門 貴 匪 德 昇 寵 緣 恩 積 幸 屬 國 慶 惟 始 淨 
T52n2119_001:0824b10	業開基。踊躍之懷。糜粉無恨。不勝喜賀之至。	業 開 基 踊 躍 之 懷 糜 粉 無 恨 不 勝 喜 賀 之 至 
T52n2119_001:0824b11	謹奉表以聞。輕觸威嚴。伏壞戰越。謹言。	謹 奉 表 以 聞 輕 觸 威 嚴 伏 壞 戰 越 謹 言 
T52n2119_001:0824b12	慶佛光周王三日并進衣鉢錫杖表	慶 佛 光 周 王 三 日 并 進 衣 鉢 錫 杖 表 
T52n2119_001:0824b13	沙門玄奘言。玄奘聞。易嘉日新之義。詩美無彊	沙 門 玄 奘 言 玄 奘 聞 易 嘉 日 新 之 義 詩 美 無 彊 
T52n2119_001:0824b14	子孫。所以周祚過期。漢曆遐緬者。應斯道也。	子 孫 所 以 周 祚 過 期 漢 曆 遐 緬 者 應 斯 道 也 
T52n2119_001:0824b15	又聞。龍門洄激。資源長而流遠。桂樹叢生。藉	又 聞 龍 門 洄 激 資 源 長 而 流 遠 桂 樹 叢 生 藉 
T52n2119_001:0824b16	根深而芳藹。伏惟皇運累聖相承。重規疊矩。	根 深 而 芳 藹 伏 惟 皇 運 累 聖 相 承 重 規 疊 矩 
T52n2119_001:0824b17	積植仁義。浸潤黎元。其來久也。由是二后光	積 植 仁 義 浸 潤 黎 元 其 來 久 也 由 是 二 后 光 
T52n2119_001:0824b18	膺大寶。為子孫基。可謂根深源長矣。逮陛下	膺 大 寶 為 子 孫 基 可 謂 根 深 源 長 矣 逮 陛 下 
T52n2119_001:0824b19	受圓。功業俞盛。還淳反素。邁三五之蹤。制禮	受 圓 功 業 俞 盛 還 淳 反 素 邁 三 五 之 蹤 制 禮 
T52n2119_001:0824b20	作樂。逸殷周之軌。不持黃屋為貴。以濟兆庶	作 樂 逸 殷 周 之 軌 不 持 黃 屋 為 貴 以 濟 兆 庶 
T52n2119_001:0824b21	心。未明求衣。日昃忘食。藻練英賢。布之列位。	心 未 明 求 衣 日 昃 忘 食 藻 練 英 賢 布 之 列 位 
T52n2119_001:0824b22	裒能黜過。勵精正道。一人端拱。萬里廊清。雖	裒 能 黜 過 勵 精 正 道 一 人 端 拱 萬 里 廊 清 雖 
T52n2119_001:0824b23	成康之隆。未至於此。是以卿雲紛郁。江海無	成 康 之 隆 未 至 於 此 是 以 卿 雲 紛 郁 江 海 無 
T52n2119_001:0824b24	波。曰域遵風龍卿沐化。盪盪乎巍巍乎。難得	波 曰 域 遵 風 龍 卿 沐 化 盪 盪 乎 巍 巍 乎 難 得 
T52n2119_001:0824b25	而備言矣。既而道格穹蒼。明神降福。令月喜	而 備 言 矣 既 而 道 格 穹 蒼 明 神 降 福 令 月 喜 
T52n2119_001:0824b26	辰。皇子載誕。天枝廣茂。瓊萼增敷。率土懷	辰 皇 子 載 誕 天 枝 廣 茂 瓊 萼 增 敷 率 土 懷 
T52n2119_001:0824b27	生。莫不慶賴。在於玄奘。持佰恒情。豈直喜聖	生 莫 不 慶 賴 在 於 玄 奘 持 佰 恒 情 豈 直 喜 聖 
T52n2119_001:0824b28	后之平安。實亦欣如來之有嗣。伏願不違前	后 之 平 安 實 亦 欣 如 來 之 有 嗣 伏 願 不 違 前 
T52n2119_001:0824b29	詔。即聽出家。移人王之胤。為法王之子。披著	詔 即 聽 出 家 移 人 王 之 胤 為 法 王 之 子 披 著 
T52n2119_001:0824c01	法服。制立法名。授以三歸。列於僧數。紹興像	法 服 制 立 法 名 授 以 三 歸 列 於 僧 數 紹 興 像 
T52n2119_001:0824c02	化。闡播玄風。再秀禪林。重暉覺苑。追淨眼之	化 闡 播 玄 風 再 秀 禪 林 重 暉 覺 苑 追 淨 眼 之 
T52n2119_001:0824c03	茂跡。踐月蓋之高蹤。斷二種纏。成無等覺。色	茂 跡 踐 月 蓋 之 高 蹤 斷 二 種 纏 成 無 等 覺 色 
T52n2119_001:0824c04	身微妙。譬彼山王。焰網莊嚴。過於日月。然後	身 微 妙 譬 彼 山 王 焰 網 莊 嚴 過 於 日 月 然 後 
T52n2119_001:0824c05	蔭慈雲於大千之境。楊慧炬於百億之洲。振	蔭 慈 雲 於 大 千 之 境 楊 慧 炬 於 百 億 之 洲 振 
T52n2119_001:0824c06	法鼓而挫天魔。麾勝幡而摧外道。接沈流於	法 鼓 而 挫 天 魔 麾 勝 幡 而 摧 外 道 接 沈 流 於 
T52n2119_001:0824c07	倒海。撲燎火於邪山。竭煩惱之深河。碎無明	倒 海 撲 燎 火 於 邪 山 竭 煩 惱 之 深 河 碎 無 明 
T52n2119_001:0824c08	之巨[穀禾+卵]。為調御士。作天人師。唯願先廟先靈。	之 巨 [穀禾卵] 為 調 御 士 作 天 人 師 唯 願 先 廟 先 靈 
T52n2119_001:0824c09	藉孫祚而升彼岸。皇帝皇后。因子福而享萬	藉 孫 祚 而 升 彼 岸 皇 帝 皇 后 因 子 福 而 享 萬 
T52n2119_001:0824c10	春。永握靈圖。常臨九域。子能如此。方名大	春 永 握 靈 圖 常 臨 九 域 子 能 如 此 方 名 大 
T52n2119_001:0824c11	孝。方是榮親。所以釋迦棄國而務菩提。蓋為	孝 方 是 榮 親 所 以 釋 迦 棄 國 而 務 菩 提 蓋 為 
T52n2119_001:0824c12	此也。豈得以東平瑣瑣之善。陳思庸庸之才。	此 也 豈 得 以 東 平 瑣 瑣 之 善 陳 思 庸 庸 之 才 
T52n2119_001:0824c13	竝日論優劣。同年而議深淺矣。謹即嚴衣捧	竝 日 論 優 劣 同 年 而 議 深 淺 矣 謹 即 嚴 衣 捧 
T52n2119_001:0824c14	鉢。以望善來之賓。拂座清塗。用佇踰域之駕。	鉢 以 望 善 來 之 賓 拂 座 清 塗 用 佇 踰 域 之 駕 
T52n2119_001:0824c15	不勝慶慰翹顒之至。謹奉表以聞。輕觸宸威。	不 勝 慶 慰 翹 顒 之 至 謹 奉 表 以 聞 輕 觸 宸 威 
T52n2119_001:0824c16	追增戰越。謹言。	追 增 戰 越 謹 言 
T52n2119_001:0824c17	謝為佛光周王滿月剃髮并慶度人表	謝 為 佛 光 周 王 滿 月 剃 髮 并 慶 度 人 表 
T52n2119_001:0824c18	沙門玄奘言。昨奉恩旨。令玄奘為佛光王剃	沙 門 玄 奘 言 昨 奉 恩 旨 令 玄 奘 為 佛 光 王 剃 
T52n2119_001:0824c19	髮。并勅度僧七人。所剃之髮。則王之煩惱落	髮 并 勅 度 僧 七 人 所 剃 之 髮 則 王 之 煩 惱 落 
T52n2119_001:0824c20	也。所度之僧。則王之侍衛具也。是用震動波	也 所 度 之 僧 則 王 之 侍 衛 具 也 是 用 震 動 波 
T52n2119_001:0824c21	旬之殿。踊躍淨居之懷。弘願既宣。景福彌盛。	旬 之 殿 踊 躍 淨 居 之 懷 弘 願 既 宣 景 福 彌 盛 
T52n2119_001:0824c22	豈謂庸賤之手。得効伎於天膚。凡庶之人。蒙	豈 謂 庸 賤 之 手 得 効 伎 於 天 膚 凡 庶 之 人 蒙 
T52n2119_001:0824c23	入道於嘉會。上下欣弄。悲嘉交集。竊尋覆護	入 道 於 嘉 會 上 下 欣 弄 悲 嘉 交 集 竊 尋 覆 護 
T52n2119_001:0824c24	之重。在褓所先。解脫之因。落飾為始。伏惟皇	之 重 在 褓 所 先 解 脫 之 因 落 飾 為 始 伏 惟 皇 
T52n2119_001:0824c25	帝皇后道凝象外。福洽區中。所以光啟妙門。	帝 皇 后 道 凝 象 外 福 洽 區 中 所 以 光 啟 妙 門 
T52n2119_001:0824c26	聿脩德本。所願皇階納祐。王扆延和。臨百億	聿 脩 德 本 所 願 皇 階 納 祐 王 扆 延 和 臨 百 億 
T52n2119_001:0824c27	與天下。畢千萬歲奇。佛光高子乳哺惟宜。善	與 天 下 畢 千 萬 歲 奇 佛 光 高 子 乳 哺 惟 宜 善 
T52n2119_001:0824c28	神衛質。諸佛摩頂。增華叡哲之姿。允穆紹隆	神 衛 質 諸 佛 摩 頂 增 華 叡 哲 之 姿 允 穆 紹 隆 
T52n2119_001:0824c29	之寄。新度之僧。荷澤既深。亦當翹懃道業。專	之 寄 新 度 之 僧 荷 澤 既 深 亦 當 翹 懃 道 業 專 
T52n2119_001:0825a01	精戒行。允副如綸。佇承取草。不勝感荷之至。	精 戒 行 允 副 如 綸 佇 承 取 草 不 勝 感 荷 之 至 
T52n2119_001:0825a02	謹奉表以聞。謹言。	謹 奉 表 以 聞 謹 言 
T52n2119_001:0825a03	慶佛光周王滿月并進法服等表	慶 佛 光 周 王 滿 月 并 進 法 服 等 表 
T52n2119_001:0825a04	沙門玄奘言。竊聞。搏風迅羽。累日而冲空。寫	沙 門 玄 奘 言 竊 聞 搏 風 迅 羽 累 日 而 冲 空 寫 
T52n2119_001:0825a05	月明璣。踰旬而就滿。是知稟靈物表。亮彩天	月 明 璣 踰 旬 而 就 滿 是 知 稟 靈 物 表 亮 彩 天 
T52n2119_001:0825a06	中者。固已俊發其妹。惟新厥美者矣。惟佛光	中 者 固 已 俊 發 其 妹 惟 新 厥 美 者 矣 惟 佛 光 
T52n2119_001:0825a07	王。資上善以締祥。闡中和而育德。自微園降	王 資 上 善 以 締 祥 闡 中 和 而 育 德 自 微 園 降 
T52n2119_001:0825a08	誕。天祠動瞻。叡氣清衿。寢興納祐。玉顏秀	誕 天 祠 動 瞻 叡 氣 清 衿 寢 興 納 祐 玉 顏 秀 
T52n2119_001:0825a09	表。晨夕增華。自非皇帝皇后慧日在躬。法流	表 晨 夕 增 華 自 非 皇 帝 皇 后 慧 日 在 躬 法 流 
T52n2119_001:0825a10	濯想。寄紹隆於盤石。啟落飾於天人。其孰能	濯 想 寄 紹 隆 於 盤 石 啟 落 飾 於 天 人 其 孰 能 
T52n2119_001:0825a11	福此褓衣。安茲乳甫。無災無害。克岐嶷者哉。	福 此 褓 衣 安 茲 乳 甫 無 災 無 害 克 岐 嶷 者 哉 
T52n2119_001:0825a12	今魄照初環。滿月之姿盛矣。蓂枝再長。如蓮	今 魄 照 初 環 滿 月 之 姿 盛 矣 蓂 枝 再 長 如 蓮 
T52n2119_001:0825a13	之目[卄/債]兮。所以紫殿慰懷。黔首胥悅。七眾歸	之 目 [卄債] 兮 所 以 紫 殿 慰 懷 黔 首 胥 悅 七 眾 歸 
T52n2119_001:0825a14	怙。四門佇鑒。豈唯日索俊言。鶴驂待馭而已。	怙 四 門 佇 鑒 豈 唯 日 索 俊 言 鶴 驂 待 馭 而 已 
T52n2119_001:0825a15	玄奘幸承恩寵許垂蔭庇。師弟之望。非所庶	玄 奘 幸 承 恩 寵 許 垂 蔭 庇 師 弟 之 望 非 所 庶 
T52n2119_001:0825a16	幾同梵之情。實切懷抱。輒敢進金字般若心	幾 同 梵 之 情 實 切 懷 抱 輒 敢 進 金 字 般 若 心 
T52n2119_001:0825a17	經一卷并函。報恩經變一部。袈裟法服一具。	經 一 卷 并 函 報 恩 經 變 一 部 袈 裟 法 服 一 具 
T52n2119_001:0825a18	香鑪寶子香案澡缾經架數珠錫杖澡豆榼各	香 鑪 寶 子 香 案 澡 缾 經 架 數 珠 錫 杖 澡 豆 榼 各 
T52n2119_001:0825a19	一。以充道具。以表私歡。所冀簉載弄於半璋。	一 以 充 道 具 以 表 私 歡 所 冀 簉 載 弄 於 半 璋 
T52n2119_001:0825a20	代辟耶於蓬矢。俾夫善神見而踊躍。弘誓因	代 辟 耶 於 蓬 矢 俾 夫 善 神 見 而 踊 躍 弘 誓 因 
T52n2119_001:0825a21	以堅固。輕用干奉。寔深悚愓。伏願皇帝皇	以 堅 固 輕 用 干 奉 寔 深 悚 愓 伏 願 皇 帝 皇 
T52n2119_001:0825a22	后。尊邁拱辰。明兼令耀。結歡心於兆庶。享延	后 尊 邁 拱 辰 明 兼 令 耀 結 歡 心 於 兆 庶 享 延 
T52n2119_001:0825a23	齡於萬春。少海澄輝。掩丕釗而取儁。寵蕃振	齡 於 萬 春 少 海 澄 輝 掩 丕 釗 而 取 儁 寵 蕃 振 
T52n2119_001:0825a24	美。[車*閵]間平以載馳。所願佛光王千佛摩頂。百	美 [車閵] 間 平 以 載 馳 所 願 佛 光 王 千 佛 摩 頂 百 
T52n2119_001:0825a25	福凝軀德音日茂。曾規不相違。不勝感荷。奉	福 凝 軀 德 音 日 茂 曾 規 不 相 違 不 勝 感 荷 奉 
T52n2119_001:0825a26	表以聞。輕觸天威。伏深惶恐。謹言。	表 以 聞 輕 觸 天 威 伏 深 惶 恐 謹 言 
T52n2119_001:0825a27	請入嵩岳表	請 入 嵩 岳 表 
T52n2119_001:0825a28	沙門玄奘言。玄奘聞。菩提路遠。趣之者必假資	沙 門 玄 奘 言 玄 奘 聞 菩 提 路 遠 趣 之 者 必 假 資 
T52n2119_001:0825a29	糧。生死河深。渡之者須憑船筏。資糧者三學	糧 生 死 河 深 渡 之 者 須 憑 船 筏 資 糧 者 三 學 
T52n2119_001:0825b01	三智之妙行。非宿舂之類也。船筏者八忍八	三 智 之 妙 行 非 宿 舂 之 類 也 船 筏 者 八 忍 八 
T52n2119_001:0825b02	觀之淨業。非方舟之徒也。是以諸佛具而升	觀 之 淨 業 非 方 舟 之 徒 也 是 以 諸 佛 具 而 升 
T52n2119_001:0825b03	彼岸。凡夫闕而沈生死。由是茫茫三界。俱漂	彼 岸 凡 夫 闕 而 沈 生 死 由 是 茫 茫 三 界 俱 漂 
T52n2119_001:0825b04	七漏之河。浩浩四生。咸溺十纏之浪。莫不波	七 漏 之 河 浩 浩 四 生 咸 溺 十 纏 之 浪 莫 不 波 
T52n2119_001:0825b05	轉煙迴心迷意醉。窮劫石而靡怠。盡芥域而	轉 煙 迴 心 迷 意 醉 窮 劫 石 而 靡 怠 盡 芥 域 而 
T52n2119_001:0825b06	彌固。曾不知駕三車而出火宅。乘八正而適	彌 固 曾 不 知 駕 三 車 而 出 火 宅 乘 八 正 而 適 
T52n2119_001:0825b07	寶方。實可悲哉。豈直秋之為氣良增歎矣。寧	寶 方 實 可 悲 哉 豈 直 秋 之 為 氣 良 增 歎 矣 寧 
T52n2119_001:0825b08	唯孔父之情。所以未甞不臨食輟飱。當寐而	唯 孔 父 之 情 所 以 未 甞 不 臨 食 輟 飱 當 寐 而 
T52n2119_001:0825b09	驚者也。玄奘每惟。此身眾緣假合。念念無常。	驚 者 也 玄 奘 每 惟 此 身 眾 緣 假 合 念 念 無 常 
T52n2119_001:0825b10	雖岸樹井藤。不足以儔免脆。乾城水沫。無	雖 岸 樹 井 藤 不 足 以 儔 免 脆 乾 城 水 沫 無 
T52n2119_001:0825b11	以譬其不堅固。是以朝夕是期無望長久。而	以 譬 其 不 堅 固 是 以 朝 夕 是 期 無 望 長 久 而 
T52n2119_001:0825b12	歲月如流。六十之年颯焉已至。念茲遄速。則	歲 月 如 流 六 十 之 年 颯 焉 已 至 念 茲 遄 速 則 
T52n2119_001:0825b13	生涯可知。復少因求法尋訪師友。自邦他國	生 涯 可 知 復 少 因 求 法 尋 訪 師 友 自 邦 他 國 
T52n2119_001:0825b14	無處不經。塗路遐遙。身力疲竭。頃年已來。更	無 處 不 經 塗 路 遐 遙 身 力 疲 竭 頃 年 已 來 更 
T52n2119_001:0825b15	增衰弱。顧陰視景。能復幾何。既資糧未充。前	增 衰 弱 顧 陰 視 景 能 復 幾 何 既 資 糧 未 充 前 
T52n2119_001:0825b16	塗漸促。無日不以此傷嗟。筆墨陳之不能盡	塗 漸 促 無 日 不 以 此 傷 嗟 筆 墨 陳 之 不 能 盡 
T52n2119_001:0825b17	也。然輕生多幸屢逢明聖。蒙光朝不次之澤。	也 然 輕 生 多 幸 屢 逢 明 聖 蒙 光 朝 不 次 之 澤 
T52n2119_001:0825b18	荷陛下非分之恩。沐浴隆慈歲月久矣。至於	荷 陛 下 非 分 之 恩 沐 浴 隆 慈 歲 月 久 矣 至 於 
T52n2119_001:0825b19	增名益價發譽騰聲。無翼而飛。坐淩霄漢。受	增 名 益 價 發 譽 騰 聲 無 翼 而 飛 坐 淩 霄 漢 受 
T52n2119_001:0825b20	四事之供。超倫輩之華。求之古人所未有也。	四 事 之 供 超 倫 輩 之 華 求 之 古 人 所 未 有 也 
T52n2119_001:0825b21	玄奘何德何功以至於此。皆是天波廣潤。日	玄 奘 何 德 何 功 以 至 於 此 皆 是 天 波 廣 潤 日 
T52n2119_001:0825b22	月曲臨。遂使燕石為珍。駑駘取貴。撫躬內省。	月 曲 臨 遂 使 燕 石 為 珍 駑 駘 取 貴 撫 躬 內 省 
T52n2119_001:0825b23	唯深慚恧。且害盈惡滿。前哲之雅旨。少欲知	唯 深 慚 恧 且 害 盈 惡 滿 前 哲 之 雅 旨 少 欲 知 
T52n2119_001:0825b24	足。亦諸佛之誠誡。玄奘自揆。藝業空虛。名實	足 亦 諸 佛 之 誠 誡 玄 奘 自 揆 藝 業 空 虛 名 實 
T52n2119_001:0825b25	無取。天慈聖澤無宜久冐。望乞骸骨畢命山	無 取 天 慈 聖 澤 無 宜 久 冐 望 乞 骸 骨 畢 命 山 
T52n2119_001:0825b26	林。禮誦經行以答提獎。又蒙陛下以輪王之	林 禮 誦 經 行 以 答 提 獎 又 蒙 陛 下 以 輪 王 之 
T52n2119_001:0825b27	尊。弘法王之化。西域所得經本並令翻譯。玄	尊 弘 法 王 之 化 西 域 所 得 經 本 並 令 翻 譯 玄 
T52n2119_001:0825b28	奘猥承人乏。濫當斯任。既奉天旨。夙夜匪寧。	奘 猥 承 人 乏 濫 當 斯 任 既 奉 天 旨 夙 夜 匪 寧 
T52n2119_001:0825b29	今已翻出六百餘卷。皆三藏四含之宗要。大	今 已 翻 出 六 百 餘 卷 皆 三 藏 四 含 之 宗 要 大 
T52n2119_001:0825c01	小二乘之樞軸。凡聖行位之林藪。八萬法門	小 二 乘 之 樞 軸 凡 聖 行 位 之 林 藪 八 萬 法 門 
T52n2119_001:0825c02	之海澤。西域稱詠以為鎮國鎮方之典。所須	之 海 澤 西 域 稱 詠 以 為 鎮 國 鎮 方 之 典 所 須 
T52n2119_001:0825c03	文義無尋不得。譬擇木鄧林隨求大小。收珍	文 義 無 尋 不 得 譬 擇 木 鄧 林 隨 求 大 小 收 珍 
T52n2119_001:0825c04	海浦任取方圓。學者之宗斯為髣髴。玄奘用	海 浦 任 取 方 圓 學 者 之 宗 斯 為 髣 髴 玄 奘 用 
T52n2119_001:0825c05	此報國恩。誠不能盡。雖然亦冀萬分之一也。	此 報 國 恩 誠 不 能 盡 雖 然 亦 冀 萬 分 之 一 也 
T52n2119_001:0825c06	但斷伏煩惱。必定慧相資。如車二輪。闕一不	但 斷 伏 煩 惱 必 定 慧 相 資 如 車 二 輪 闕 一 不 
T52n2119_001:0825c07	可至。如研味經論慧學也。依林宴坐定學也。	可 至 如 研 味 經 論 慧 學 也 依 林 宴 坐 定 學 也 
T52n2119_001:0825c08	玄奘少來頗得專精教義。唯於四禪九定未	玄 奘 少 來 頗 得 專 精 教 義 唯 於 四 禪 九 定 未 
T52n2119_001:0825c09	暇安心。今願託慮禪門。澄心定水。制情猨之	暇 安 心 今 願 託 慮 禪 門 澄 心 定 水 制 情 猨 之 
T52n2119_001:0825c10	逸躁。縶意象之奔馳。若不斂迹山中不可成	逸 躁 縶 意 象 之 奔 馳 若 不 斂 迹 山 中 不 可 成 
T52n2119_001:0825c11	就。今承此州崇高少室。在嶺嶂重疊峯潤多	就 今 承 此 州 崇 高 少 室 在 嶺 嶂 重 疊 峯 潤 多 
T52n2119_001:0825c12	奇。含孕風雲。苞蘊仁智。菓藥豐茂。蘿薛清	奇 含 孕 風 雲 苞 蘊 仁 智 菓 藥 豐 茂 蘿 薛 清 
T52n2119_001:0825c13	虛。實海內之名山。域中之神岳。其間復有少	虛 實 海 內 之 名 山 域 中 之 神 岳 其 間 復 有 少 
T52n2119_001:0825c14	林伽藍閑居寺等。皆跨枕巖壑。縈帶林泉。佛	林 伽 藍 閑 居 寺 等 皆 跨 枕 巖 壑 縈 帶 林 泉 佛 
T52n2119_001:0825c15	事尊嚴。房宇閑邃。即後魏三藏菩提留支譯	事 尊 嚴 房 宇 閑 邃 即 後 魏 三 藏 菩 提 留 支 譯 
T52n2119_001:0825c16	經之處。實可依歸以脩禪觀。又兩踈朝士。尚	經 之 處 實 可 依 歸 以 脩 禪 觀 又 兩 踈 朝 士 尚 
T52n2119_001:0825c17	解歸海辭榮。巢許俗人。猶知栖箕蘊素。況玄	解 歸 海 辭 榮 巢 許 俗 人 猶 知 栖 箕 蘊 素 況 玄 
T52n2119_001:0825c18	奘出家為法。翻滯闤中。清風敫人念之增愧	奘 出 家 為 法 翻 滯 闤 中 清 風 敫 人 念 之 增 愧 
T52n2119_001:0825c19	者也。伏惟陛下明踰七曜。照極九幽。伏乞	者 也 伏 惟 陛 下 明 踰 七 曜 照 極 九 幽 伏 乞 
T52n2119_001:0825c20	亮此愚誠。特垂聽許。使得絕囂塵於眾俗。卷	亮 此 愚 誠 特 垂 聽 許 使 得 絕 囂 塵 於 眾 俗 卷 
T52n2119_001:0825c21	影迹於人間。陪麋庶之群。隨鳧鶴之侶。栖	影 迹 於 人 間 陪 麋 庶 之 群 隨 鳧 鶴 之 侶 栖 
T52n2119_001:0825c22	身片石之上。庇影一樹之蔭。守察心猨。觀法	身 片 石 之 上 庇 影 一 樹 之 蔭 守 察 心 猨 觀 法 
T52n2119_001:0825c23	實相。令四魔九結之賊無所穿窬。五忍十行	實 相 令 四 魔 九 結 之 賊 無 所 穿 窬 五 忍 十 行 
T52n2119_001:0825c24	之心相從引發。作菩提之由漸。為彼岸之良	之 心 相 從 引 發 作 菩 提 之 由 漸 為 彼 岸 之 良 
T52n2119_001:0825c25	因。外不累於皇風。內有增於行業。以此送終	因 外 不 累 於 皇 風 內 有 增 於 行 業 以 此 送 終 
T52n2119_001:0825c26	天之恩也。儻蒙矜許。則廬山惠遠雅操庶追。	天 之 恩 也 儻 蒙 矜 許 則 廬 山 惠 遠 雅 操 庶 追 
T52n2119_001:0825c27	剡岫道林清微望續。仍冀禪觀之餘時間翻	剡 岫 道 林 清 微 望 續 仍 冀 禪 觀 之 餘 時 間 翻 
T52n2119_001:0825c28	譯。無任樂願之至。謹詣闕奉表以聞。輕觸宸	譯 無 任 樂 願 之 至 謹 詣 闕 奉 表 以 聞 輕 觸 宸 
T52n2119_001:0825c29	威。追深戰越。謹言。	威 追 深 戰 越 謹 言 
T52n2119_001:0826a01	皇帝報玄奘法師請入嵩岳表勅書	皇 帝 報 玄 奘 法 師 請 入 嵩 岳 表 勅 書 
T52n2119_001:0826a02	省表。知欲晦迹巖泉。追林遠而架往。託慮禪	省 表 知 欲 晦 迹 巖 泉 追 林 遠 而 架 往 託 慮 禪 
T52n2119_001:0826a03	寂。軌澄什以標今。仰挹風徽。寔所欽尚。朕業	寂 軌 澄 什 以 標 今 仰 挹 風 徽 寔 所 欽 尚 朕 業 
T52n2119_001:0826a04	空學寡。靡究高深。然以淺識薄聞未見其可。	空 學 寡 靡 究 高 深 然 以 淺 識 薄 聞 未 見 其 可 
T52n2119_001:0826a05	法師津梁三界。汲引四生。智晈心燈。定凝意	法 師 津 梁 三 界 汲 引 四 生 智 晈 心 燈 定 凝 意 
T52n2119_001:0826a06	水。非情塵之所曀。豈識浪之能驚。然道德所	水 非 情 塵 之 所 曀 豈 識 浪 之 能 驚 然 道 德 所 
T52n2119_001:0826a07	居。何必大華疊嶺。空寂可舍。豈獨少室重巒。	居 何 必 大 華 疊 嶺 空 寂 可 舍 豈 獨 少 室 重 巒 
T52n2119_001:0826a08	幸戢來言。勿復陳請。則市朝大隱。不獨貴於	幸 戢 來 言 勿 復 陳 請 則 市 朝 大 隱 不 獨 貴 於 
T52n2119_001:0826a09	昔賢。見聞弘益。更可珍於即代勅(內與出玄	昔 賢 見 聞 弘 益 更 可 珍 於 即 代 勅 內 與 出 玄 
T52n2119_001:0826a10	奘法師)。	奘 法 師 
T52n2119_001:0826a11	謝勅書表	謝 勅 書 表 
T52n2119_001:0826a12	沙門玄奘言。使人李君信至。垂賜手詔。銀鉤	沙 門 玄 奘 言 使 人 李 君 信 至 垂 賜 手 詔 銀 鉤 
T52n2119_001:0826a13	麗於丹字。[完兀+(企止+目)]藻欝彼河圖。磊落帶峯岳之形。	麗 於 丹 字 [完兀企止目] 藻 欝 彼 河 圖 磊 落 帶 峯 岳 之 形 
T52n2119_001:0826a14	郁潤抱風雲之氣。不謂白藏之暮。更覩春葩	郁 潤 抱 風 雲 之 氣 不 謂 白 藏 之 暮 更 覩 春 葩 
T52n2119_001:0826a15	之文。身居伊洛之間。忽矚崐荊之寶。捧對歡	之 文 身 居 伊 洛 之 間 忽 矚 崐 荊 之 寶 捧 對 歡 
T52n2119_001:0826a16	欣。手舞足蹈。昔季重蒙魏君之禮。唯敘睽離。	欣 手 舞 足 蹈 昔 季 重 蒙 魏 君 之 禮 唯 敘 睽 離 
T52n2119_001:0826a17	慧遠辱晉帝之書。纔令給米。未覩詞兼空寂	慧 遠 辱 晉 帝 之 書 纔 令 給 米 未 覩 詞 兼 空 寂 
T52n2119_001:0826a18	可舍之旨。誨示大隱朝市之情。固知聖主之	可 舍 之 旨 誨 示 大 隱 朝 市 之 情 固 知 聖 主 之 
T52n2119_001:0826a19	懷。窮神罄俗。綜有該無。超義軒而更高。架曹	懷 窮 神 罄 俗 綜 有 該 無 超 義 軒 而 更 高 架 曹 
T52n2119_001:0826a20	馬而逾遠者矣。但玄奘素絲之質。尤畏朱藍。	馬 而 逾 遠 者 矣 但 玄 奘 素 絲 之 質 尤 畏 朱 藍 
T52n2119_001:0826a21	葛藟之身。寔希松杞。思願婫烟霞於少室。偶	葛 藟 之 身 寔 希 松 杞 思 願 婫 烟 霞 於 少 室 偶 
T52n2119_001:0826a22	泉石於嵩阿。允避溺之情。終防火之志。所以	泉 石 於 嵩 阿 允 避 溺 之 情 終 防 火 之 志 所 以 
T52n2119_001:0826a23	敢竭愚瞽。昧死陳聞。庶陶甄之慈無遺鳧鷃。	敢 竭 愚 瞽 昧 死 陳 聞 庶 陶 甄 之 慈 無 遺 鳧 鷃 
T52n2119_001:0826a24	雲雨之澤不棄鼄蝥。而明詔[雨/浦]臨不垂亮許。	雲 雨 之 澤 不 棄 鼄 蝥 而 明 詔 [雨浦] 臨 不 垂 亮 許 
T52n2119_001:0826a25	仍降恩獎。曲存耀輝。賁五情戰懼。不知所守。	仍 降 恩 獎 曲 存 耀 輝 賁 五 情 戰 懼 不 知 所 守 
T52n2119_001:0826a26	既勅戢來言。不堪更請。謹附謝聞。唯增悚	既 勅 戢 來 言 不 堪 更 請 謹 附 謝 聞 唯 增 悚 
T52n2119_001:0826a27	越。謹言。	越 謹 言 
T52n2119_001:0826a28	法師玄奘重請入山表	法 師 玄 奘 重 請 入 山 表 
T52n2119_001:0826a29	沙門玄奘言。玄奘庸虛。幸參梵侶。貞觀之日。早	沙 門 玄 奘 言 玄 奘 庸 虛 幸 參 梵 侶 貞 觀 之 日 早 
T52n2119_001:0826b01	沐殊私。永徽以來。極叨恩遇。顧循菲劣。每	沐 殊 私 永 徽 以 來 極 叨 恩 遇 顧 循 菲 劣 每 
T52n2119_001:0826b02	用慚負。自奉詔翻譯一十五年。夙夜匪遑。思	用 慚 負 自 奉 詔 翻 譯 一 十 五 年 夙 夜 匪 遑 思 
T52n2119_001:0826b03	力疲盡。行年六十。又嬰風疹。心緒迷謬。非復	力 疲 盡 行 年 六 十 又 嬰 風 疹 心 緒 迷 謬 非 復 
T52n2119_001:0826b04	平常。朽疾相仍。前塗詎幾。今既不任專譯。	平 常 朽 疾 相 仍 前 塗 詎 幾 今 既 不 任 專 譯 
T52n2119_001:0826b05	豈宜濫竊鴻恩。見在翻經等僧並乞停廢。請	豈 宜 濫 竊 鴻 恩 見 在 翻 經 等 僧 並 乞 停 廢 請 
T52n2119_001:0826b06	將一二弟子移住玉華。時翻小經。兼得念誦。	將 一 二 弟 子 移 住 玉 華 時 翻 小 經 兼 得 念 誦 
T52n2119_001:0826b07	上資國慶。下畢餘年。并乞衛士五人依舊防	上 資 國 慶 下 畢 餘 年 并 乞 衛 士 五 人 依 舊 防 
T52n2119_001:0826b08	守。庶荷宸造免其愆戾。無任懇至。謹詣闕奉	守 庶 荷 宸 造 免 其 愆 戾 無 任 懇 至 謹 詣 闕 奉 
T52n2119_001:0826b09	表以聞。輕觸威嚴。伏深戰懼。謹言。	表 以 聞 輕 觸 威 嚴 伏 深 戰 懼 謹 言 
T52n2119_001:0826b10	謝得入山表	謝 得 入 山 表 
T52n2119_001:0826b11	沙門玄奘言。奉昨一日恩勅。許玄奘并弟子	沙 門 玄 奘 言 奉 昨 一 日 恩 勅 許 玄 奘 并 弟 子 
T52n2119_001:0826b12	移住玉華。翻經僧等隨往翻譯。依舊供給。喜	移 住 玉 華 翻 經 僧 等 隨 往 翻 譯 依 舊 供 給 喜 
T52n2119_001:0826b13	荷兼極。踴躍參并。玄奘庸流末品。屢叨聖眷。	荷 兼 極 踴 躍 參 并 玄 奘 庸 流 末 品 屢 叨 聖 眷 
T52n2119_001:0826b14	至仁曲逮。殊澤再加。優其事業。居之顯隩。撫	至 仁 曲 逮 殊 澤 再 加 優 其 事 業 居 之 顯 隩 撫 
T52n2119_001:0826b15	心增愧。荷施逾深。一介徵生。萬殞寧答。不勝	心 增 愧 荷 施 逾 深 一 介 徵 生 萬 殞 寧 答 不 勝 
T52n2119_001:0826b16	感戴之極。謹詣闕陳謝以聞。謹言。	感 戴 之 極 謹 詣 闕 陳 謝 以 聞 謹 言 
T52n2119_001:0826b17	請御製大般若經序表	請 御 製 大 般 若 經 序 表 
T52n2119_001:0826b18	沙門玄奘言。竊尋。佛法大乘。般若為本。陶鈞	沙 門 玄 奘 言 竊 尋 佛 法 大 乘 般 若 為 本 陶 鈞 
T52n2119_001:0826b19	妙相。罔不具該。先代帝王。福有優劣。感通正	妙 相 罔 不 具 該 先 代 帝 王 福 有 優 劣 感 通 正 
T52n2119_001:0826b20	法。未盡梵文。然大般若經惣廿萬偈。西域以	法 未 盡 梵 文 然 大 般 若 經 惣 廿 萬 偈 西 域 以 
T52n2119_001:0826b21	為鎮國重寶。多祕不傳。伏惟皇帝陛下。化洽	為 鎮 國 重 寶 多 祕 不 傳 伏 惟 皇 帝 陛 下 化 洽 
T52n2119_001:0826b22	無幽。聖教潛被。致斯奧典絕域來臻。玄奘往	無 幽 聖 教 潛 被 致 斯 奧 典 絕 域 來 臻 玄 奘 往 
T52n2119_001:0826b23	恃國威。遐方問道。備歷艱險。搜求遺法。獲歸	恃 國 威 遐 方 問 道 備 歷 艱 險 搜 求 遺 法 獲 歸 
T52n2119_001:0826b24	中國。十有九年。翻譯梵文千三百餘卷。但玄	中 國 十 有 九 年 翻 譯 梵 文 千 三 百 餘 卷 但 玄 
T52n2119_001:0826b25	奘年垂七十。勞疹屢嬰。恐先朝露。無酬天造。	奘 年 垂 七 十 勞 疹 屢 嬰 恐 先 朝 露 無 酬 天 造 
T52n2119_001:0826b26	是以力此衰弊。光燭纏宵。祗奉詔恩。夙夜翻	是 以 力 此 衰 弊 光 燭 纏 宵 祗 奉 詔 恩 夙 夜 翻 
T52n2119_001:0826b27	譯。以顯慶五年正月一日起首。譯大般若經。	譯 以 顯 慶 五 年 正 月 一 日 起 首 譯 大 般 若 經 
T52n2119_001:0826b28	至今龍朔三年十月廿三日絕筆。合成六百	至 今 龍 朔 三 年 十 月 廿 三 日 絕 筆 合 成 六 百 
T52n2119_001:0826b29	卷。願斯妙善。仰資國祚。上延七廟。咸登萬	卷 願 斯 妙 善 仰 資 國 祚 上 延 七 廟 咸 登 萬 
T52n2119_001:0826c01	福。皇帝皇后。重暉日月。合德乾坤。永御金輪。	福 皇 帝 皇 后 重 暉 日 月 合 德 乾 坤 永 御 金 輪 
T52n2119_001:0826c02	獨昌沙界。皇儲隆盤石之固。諸王茂本枝之	獨 昌 沙 界 皇 儲 隆 盤 石 之 固 諸 王 茂 本 枝 之 
T52n2119_001:0826c03	榮。冥慶所覃。遐休靡際。功福既大。不敢緘默。	榮 冥 慶 所 覃 遐 休 靡 際 功 福 既 大 不 敢 緘 默 
T52n2119_001:0826c04	望請御製序文。皇太子敕述聖記。庶使萬方	望 請 御 製 序 文 皇 太 子 敕 述 聖 記 庶 使 萬 方 
T52n2119_001:0826c05	昧俗。覩天藻而悟至真。九宇生靈。觀寶乘而	昧 俗 覩 天 藻 而 悟 至 真 九 宇 生 靈 觀 寶 乘 而 
T52n2119_001:0826c06	知帝力。玄門益峻。緇徒增躍。塵劫有涯。妙善	知 帝 力 玄 門 益 峻 緇 徒 增 躍 塵 劫 有 涯 妙 善 
T52n2119_001:0826c07	無盡。玄奘奉詔玉華翻譯。不獲詣闕。謹遣弟	無 盡 玄 奘 奉 詔 玉 華 翻 譯 不 獲 詣 闕 謹 遣 弟 
T52n2119_001:0826c08	子窺奉表以聞。輕黷宸嚴。伏增悚灼。謹言。	子 窺 奉 表 以 聞 輕 黷 宸 嚴 伏 增 悚 灼 謹 言 
T52n2119_001:0826c09	龍朔三年十一月廿二日坊州宣君懸玉華寺	龍 朔 三 年 十 一 月 廿 二 日 坊 州 宣 君 懸 玉 華 寺 
T52n2119_001:0826c10	沙門玄奘上表	沙 門 玄 奘 上 表 
