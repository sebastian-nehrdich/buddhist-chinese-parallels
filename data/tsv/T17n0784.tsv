T17n0784_001:0722a11	四十二章經	四 十 二 章 經 
T17n0784_001:0722a13	後漢西域沙門迦葉摩騰共法蘭譯	後 漢 西 域 沙 門 迦 葉 摩 騰 共 法 蘭 譯 
T17n0784_001:0722a14	昔漢孝明皇帝夜夢見神人，身體有金色，	昔 漢 孝 明 皇 帝 夜 夢 見 神 人 身 體 有 金 色 
T17n0784_001:0722a15	項有日光，飛在殿前，意中欣然，甚悅之。明日	項 有 日 光 飛 在 殿 前 意 中 欣 然 甚 悅 之 明 日 
T17n0784_001:0722a16	問群臣：「此為何神也？」有通人傅毅曰：「臣聞天	問 群 臣 此 為 何 神 也 有 通 人 傅 毅 曰 臣 聞 天 
T17n0784_001:0722a17	竺有得道者，號曰佛，輕舉能飛，殆將其神	竺 有 得 道 者 號 曰 佛 輕 舉 能 飛 殆 將 其 神 
T17n0784_001:0722a18	也。」於是上悟，即遣使者張騫、羽林中郎將	也 於 是 上 悟 即 遣 使 者 張 騫 羽 林 中 郎 將 
T17n0784_001:0722a19	秦景博士弟子王遵等十二人，至大月支國	秦 景 博 士 弟 子 王 遵 等 十 二 人 至 大 月 支 國 
T17n0784_001:0722a20	寫取佛經四十二章。在第十四石函中登起	寫 取 佛 經 四 十 二 章 在 第 十 四 石 函 中 登 起 
T17n0784_001:0722a21	立塔寺，於是道法流布，處處修立佛寺。遠	立 塔 寺 於 是 道 法 流 布 處 處 修 立 佛 寺 遠 
T17n0784_001:0722a22	人伏化願為臣妾者，不可稱數，國內清寧，含	人 伏 化 願 為 臣 妾 者 不 可 稱 數 國 內 清 寧 含 
T17n0784_001:0722a23	識之類蒙恩受賴于今不絕也。	識 之 類 蒙 恩 受 賴 于 今 不 絕 也 
T17n0784_001:0722a24	佛言：「辭親出家為道，名曰沙門，常行二	佛 言 辭 親 出 家 為 道 名 曰 沙 門 常 行 二 
T17n0784_001:0722a25	百五十戒，為四真道行，進志清淨，成阿羅	百 五 十 戒 為 四 真 道 行 進 志 清 淨 成 阿 羅 
T17n0784_001:0722a26	漢。阿羅漢者，能飛行變化，住壽命，動天地；	漢 阿 羅 漢 者 能 飛 行 變 化 住 壽 命 動 天 地 
T17n0784_001:0722a27	次為阿那含，阿那含者，壽終魂靈上十九	次 為 阿 那 含 阿 那 含 者 壽 終 魂 靈 上 十 九 
T17n0784_001:0722a28	天，於彼得阿羅漢；次為斯陀含，斯陀含者，一	天 於 彼 得阿羅漢 次 為 斯 陀 含 斯 陀 含 者 一 
T17n0784_001:0722a29	上一還，即得阿羅漢；次為須陀洹，須陀洹者，	上 一 還 即 得阿羅漢 次 為 須 陀 洹 須 陀 洹 者 
T17n0784_001:0722b01	七死七生，便得阿羅漢；愛欲斷者，譬如四支	七 死 七 生 便 得阿羅漢 愛 欲 斷 者 譬 如 四 支 
T17n0784_001:0722b02	斷，不復用之。」	斷 不 復 用 之 
T17n0784_001:0722b03	佛言：「除鬚髮，為沙門，受道法，去世資	佛 言 除 鬚 髮 為 沙 門 受 道 法 去 世 資 
T17n0784_001:0722b04	財，乞求取足，日中一食，樹下一宿，慎不再	財 乞 求 取 足 日 中 一 食 樹 下 一 宿 慎 不 再 
T17n0784_001:0722b05	矣！使人愚弊者，愛與欲也。」	矣 使 人 愚 弊 者 愛 與 欲 也 
T17n0784_001:0722b06	佛言：「眾生以十事為善，亦以十事為惡。身	佛 言 眾 生 以 十 事 為 善 亦 以 十 事 為 惡 身 
T17n0784_001:0722b07	三、口四、意三。身三者：殺、盜、婬；口四者：兩	三 口 四 意 三 身 三 者 殺 盜 婬 口 四 者 兩 
T17n0784_001:0722b08	舌、惡罵、妄言、綺語；意三者：嫉、恚、癡，不信三	舌 惡 罵 妄 言 綺 語 意 三 者 嫉 恚 癡 不 信 三 
T17n0784_001:0722b09	尊，以邪為真。優婆塞行五事，不懈退，至十事，	尊 以 邪 為 真 優 婆 塞 行 五 事 不 懈 退 至 十 事 
T17n0784_001:0722b10	必得道也。」	必 得 道 也 
T17n0784_001:0722b11	佛言：「人有眾過，而不自悔，頓止其心，罪來歸	佛 言 人 有 眾 過 而 不 自 悔 頓 止 其 心 罪 來 歸 
T17n0784_001:0722b12	身，猶水歸海，自成深廣矣；有惡知非，改過	身 猶 水 歸 海 自 成 深 廣 矣 有 惡 知 非 改 過 
T17n0784_001:0722b13	得善，罪日消滅，後會得道也。」	得 善 罪 日 消 滅 後 會 得 道 也 
T17n0784_001:0722b14	佛言：「人愚吾以為不善，吾以四等慈護	佛 言 人 愚 吾 以 為 不 善 吾 以 四 等 慈 護 
T17n0784_001:0722b15	濟之；重以惡來者，吾重以善往，福德之氣，常	濟 之 重 以 惡 來 者 吾 重 以 善 往 福 德 之 氣 常 
T17n0784_001:0722b16	在此也；害氣重殃，反在于彼。」有人聞佛道	在 此 也 害 氣 重 殃 反 在 于 彼 有 人 聞 佛 道 
T17n0784_001:0722b17	守大仁慈，以惡來，以善往，故來罵。佛默然	守 大 仁 慈 以 惡 來 以 善 往 故 來 罵 佛 默 然 
T17n0784_001:0722b18	不答，愍之癡冥狂愚使然。罵止，問曰：「子以禮	不 答 愍 之 癡 冥 狂 愚 使 然 罵 止 問 曰 子 以 禮 
T17n0784_001:0722b19	從人，其人不納，實禮如之乎？」曰：「持歸。」「今	從 人 其 人 不 納 實 禮 如 之 乎 曰 持 歸 今 
T17n0784_001:0722b20	子罵我，我亦不納，子自持歸，禍子身矣！猶響	子 罵 我 我 亦 不 納 子 自 持 歸 禍 子 身 矣 猶 響 
T17n0784_001:0722b21	應聲，影之追形，終無免離，慎為惡也。」	應 聲 影 之 追 形 終 無 免 離 慎 為 惡 也 
T17n0784_001:0722b22	佛言：「惡人害賢者，猶仰天而唾，唾不污天，	佛 言 惡 人 害 賢 者 猶 仰 天 而 唾 唾 不 污 天 
T17n0784_001:0722b23	還污己身；逆風坋人，塵不污彼，還坋于身。賢	還 污 己 身 逆 風 坋 人 塵 不 污 彼 還 坋 于 身 賢 
T17n0784_001:0722b24	者不可毀，禍必滅己也。」	者 不 可 毀 禍 必 滅 己 也 
T17n0784_001:0722b25	佛言：「夫人為道務博愛，博哀施德莫大施。守	佛 言 夫 人 為 道 務 博 愛 博 哀 施 德 莫 大 施 守 
T17n0784_001:0722b26	志奉道，其福甚大；覩人施道，助之歡喜，亦得	志 奉 道 其 福 甚 大 覩 人 施 道 助 之 歡 喜 亦 得 
T17n0784_001:0722b27	福報。」質曰：「彼福不當減乎？」佛言：「猶若炬	福 報 質 曰 彼 福 不 當 減 乎 佛 言 猶 若 炬 
T17n0784_001:0722b28	火，數千百人，各以炬來，取其火去，熟食、除冥；	火 數 千 百 人 各 以 炬 來 取 其 火 去 熟 食 除 冥 
T17n0784_001:0722b29	彼火如故，福亦如之。」	彼 火 如 故 福 亦 如 之 
T17n0784_001:0722c01	佛言：「飯凡人百不如飯一善人，飯善人千不	佛 言 飯 凡 人 百 不 如 飯 一 善 人 飯 善 人 千 不 
T17n0784_001:0722c02	如飯持五戒者一人，飯持五戒者萬人不如	如 飯 持 五 戒 者 一 人 飯 持 五 戒 者 萬 人 不 如 
T17n0784_001:0722c03	飯一須陀洹，飯須陀洹百萬不如飯一斯陀	飯 一 須 陀 洹 飯 須 陀 洹 百 萬 不 如 飯 一 斯 陀 
T17n0784_001:0722c04	含，飯斯陀含千萬不如飯一阿那含，飯阿那	含 飯 斯 陀 含 千 萬 不 如 飯 一 阿 那 含 飯 阿 那 
T17n0784_001:0722c05	含一億不如飯一阿羅漢，飯阿羅漢十億不	含 一 億 不 如 飯 一 阿 羅 漢 飯 阿 羅 漢 十 億 不 
T17n0784_001:0722c06	如飯辟支佛一人，飯辟支佛百億不如以	如 飯 辟 支 佛 一 人 飯 辟 支 佛 百 億 不 如 以 
T17n0784_001:0722c07	三尊之教度其一世二親，教親千億不如飯一	三 尊 之 教 度 其 一 世 二 親 教 親 千 億 不 如 飯 一 
T17n0784_001:0722c08	佛——學願求佛，欲濟眾生也。飯善人福最深重，	佛 學 願 求 佛 欲 濟 眾 生 也 飯 善 人 福 最 深 重 
T17n0784_001:0722c09	凡人事天地鬼神，不如孝其親矣，二親最神	凡 人 事 天 地 鬼 神 不 如 孝 其 親 矣 二 親 最 神 
T17n0784_001:0722c10	也。」	也 
T17n0784_001:0722c11	佛言：「天下有五難：貧窮布施難、豪貴學道	佛 言 天 下 有 五 難 貧 窮 布 施 難 豪 貴 學 道 
T17n0784_001:0722c12	難、制命不死難、得覩佛經難、生值佛世難。」	難 制 命 不 死 難 得 覩 佛 經 難 生 值 佛 世 難 
T17n0784_001:0722c13	有沙門問佛：「以何緣得道？奈何知宿命？」佛	有 沙 門 問 佛 以 何 緣 得 道 奈 何 知 宿 命 佛 
T17n0784_001:0722c14	言：「道無形，知之無益，要當守志行；譬如磨	言 道 無 形 知 之 無 益 要 當 守 志 行 譬 如 磨 
T17n0784_001:0722c15	鏡，垢去明存，即自見形，斷欲守空，即見道	鏡 垢 去 明 存 即 自 見 形 斷 欲 守 空 即 見 道 
T17n0784_001:0722c16	真，知宿命矣。」	真 知 宿 命 矣 
T17n0784_001:0722c17	佛言：「何者為善？唯行道善。何者最大？志與	佛 言 何 者 為 善 唯 行 道 善 何 者 最 大 志 與 
T17n0784_001:0722c18	道合大。何者多力？忍辱最健，忍者無怨，必	道 合 大 何 者 多 力 忍 辱 最 健 忍 者 無 怨 必 
T17n0784_001:0722c19	為人尊。何者最明？心垢除、惡行滅，內清淨	為 人 尊 何 者 最 明 心 垢 除 惡 行 滅 內 清 淨 
T17n0784_001:0722c20	無瑕；未有天地，逮于今日，十方所有，未見	無 瑕 未 有 天 地 逮 于 今 日 十 方 所 有 未 見 
T17n0784_001:0723a01	之萌，得無不知、無不見、無不聞，得一切智，可	之 萌 得 無 不 知 無 不 見 無 不 聞 得 一 切 智 可 
T17n0784_001:0723a02	謂明乎。」	謂 明 乎 
T17n0784_001:0723a03	佛言：「人懷愛欲不見道，譬如濁水，以五彩投	佛 言 人 懷 愛 欲 不 見 道 譬 如 濁 水 以 五 彩 投 
T17n0784_001:0723a04	其中，致力攪之，眾人共臨水上，無能覩其影	其 中 致 力 攪 之 眾 人 共 臨 水 上 無 能 覩 其 影 
T17n0784_001:0723a05	者；愛欲交錯，心中為濁，故不見道；水澄穢	者 愛 欲 交 錯 心 中 為 濁 故 不 見 道 水 澄 穢 
T17n0784_001:0723a06	除，清淨無垢，即自見形。猛火著釜下，中水踊	除 清 淨 無 垢 即 自 見 形 猛 火 著 釜 下 中 水 踊 
T17n0784_001:0723a07	躍，以布覆上，眾生照臨，亦無覩其影者；心中	躍 以 布 覆 上 眾 生 照 臨 亦 無 覩 其 影 者 心 中 
T17n0784_001:0723a08	本有三毒涌沸在內，五蓋覆外，終不見道；	本 有 三 毒 涌 沸 在 內 五 蓋 覆 外 終 不 見 道 
T17n0784_001:0723a09	要心垢盡，乃知魂靈所從來，生死所趣向，諸	要 心 垢 盡 乃 知 魂 靈 所 從 來 生 死 所 趣 向 諸 
T17n0784_001:0723a10	佛國土、道德所在耳。」	佛 國 土 道 德 所 在 耳 
T17n0784_001:0723a11	佛言：「夫為道者，譬如持炬火入冥室中，其冥	佛 言 夫 為 道 者 譬 如 持 炬 火 入 冥 室 中 其 冥 
T17n0784_001:0723a12	即滅而明猶在，學道見諦，愚癡都滅，得無	即 滅 而 明 猶 在 學 道 見 諦 愚 癡 都 滅 得 無 
T17n0784_001:0723a13	不見。」	不 見 
T17n0784_001:0723a14	佛言：「吾何念念道？吾何行行道？吾何言言道？	佛 言 吾 何 念 念 道 吾 何 行 行 道 吾 何 言 言 道 
T17n0784_001:0723a15	吾念諦道，不忽須臾也。」	吾 念 諦 道 不 忽 須 臾 也 
T17n0784_001:0723a16	佛言：「覩天地念非常，覩山川念非常，覩万	佛 言 覩 天 地 念 非 常 覩 山 川 念 非 常 覩 万 
T17n0784_001:0723a17	物形體豐熾念非常；執心如此，得道疾矣。」	物 形 體 豐 熾 念 非 常 執 心 如 此 得 道 疾 矣 
T17n0784_001:0723a18	佛言：「一日行，常念道、行道，遂得信根，其福無	佛 言 一 日 行 常 念 道 行 道 遂 得 信 根 其 福 無 
T17n0784_001:0723a19	量。」	量 
T17n0784_001:0723a20	佛言：「熟自念身中四大，名自有名都為無，吾	佛 言 熟 自 念 身 中 四 大 名 自 有 名 都 為 無 吾 
T17n0784_001:0723a21	我者寄生，生亦不久，其事如幻耳。」	我 者 寄 生 生 亦 不 久 其 事 如 幻 耳 
T17n0784_001:0723a22	佛言：「人隨情欲求華名，譬如燒香，眾人聞其	佛 言 人 隨 情 欲 求 華 名 譬 如 燒 香 眾 人 聞 其 
T17n0784_001:0723a23	香，然香以熏自燒；愚者貪流俗之名譽，不守	香 然 香 以 熏 自 燒 愚 者 貪 流 俗 之 名 譽 不 守 
T17n0784_001:0723a24	道真，華名危己之禍，其悔在後時。」	道 真 華 名 危 己 之 禍 其 悔 在 後 時 
T17n0784_001:0723a25	佛言：「財色之於人，譬如小兒貪刀刃之蜜，甜	佛 言 財 色 之 於 人 譬 如 小 兒 貪 刀 刃 之 蜜 甜 
T17n0784_001:0723a26	不足一食之美，然有截舌之患也。」	不 足 一 食 之 美 然 有 截 舌 之 患 也 
T17n0784_001:0723a27	佛言：「人繫於妻子、寶宅之患，甚於牢獄、桎梏、	佛 言 人 繫 於 妻 子 寶 宅 之 患 甚 於 牢 獄 桎 梏 
T17n0784_001:0723a28	鋃鐺。牢獄有原赦，妻子情欲雖有虎口之	鋃 鐺 牢 獄 有 原 赦 妻 子 情 欲 雖 有 虎 口 之 
T17n0784_001:0723a29	禍，己猶甘心投焉，其罪無赦。」	禍 己 猶 甘 心 投 焉 其 罪 無 赦 
T17n0784_001:0723b01	佛言：「愛欲莫甚於色，色之為欲，其大無外。	佛 言 愛 欲 莫 甚 於 色 色 之 為 欲 其 大 無 外 
T17n0784_001:0723b02	賴有一矣，假其二，普天之民，無能為道者。」	賴 有 一 矣 假 其 二 普 天 之 民 無 能 為 道 者 
T17n0784_001:0723b03	佛言：「愛欲之於人，猶執炬火逆風而行。愚者	佛 言 愛 欲 之 於 人 猶 執 炬 火 逆 風 而 行 愚 者 
T17n0784_001:0723b04	不釋炬，必有燒手之患。貪婬、恚怒、愚癡之毒，	不 釋 炬 必 有 燒 手 之 患 貪 婬 恚 怒 愚 癡 之 毒 
T17n0784_001:0723b05	處在人身，不早以道除斯禍者，必有危殃，	處 在 人 身 不 早 以 道 除 斯 禍 者 必 有 危 殃 
T17n0784_001:0723b06	猶愚貪執炬，自燒其手也。」	猶 愚 貪 執 炬 自 燒 其 手 也 
T17n0784_001:0723b07	天神獻玉女於佛，欲以試佛意、觀佛道。佛言：	天 神 獻 玉 女 於 佛 欲 以 試 佛 意 觀 佛 道 佛 言 
T17n0784_001:0723b08	「革囊眾穢，爾來何為？以可斯俗，難動六通。	 革 囊 眾 穢 爾 來 何 為 以 可 斯 俗 難 動 六 通 
T17n0784_001:0723b09	去！吾不用爾。」天神踰敬佛，因問道意；佛為	去 吾 不 用 爾 天 神 踰 敬 佛 因 問 道 意 佛 為 
T17n0784_001:0723b10	解釋，即得須陀洹。	解 釋 即 得 須 陀 洹 
T17n0784_001:0723b11	佛言：「夫為道者，猶木在水，尋流而行，不左觸	佛 言 夫 為 道 者 猶 木 在 水 尋 流 而 行 不 左 觸 
T17n0784_001:0723b12	岸，亦不右觸岸；不為人所取，不為鬼神所遮，	岸 亦 不 右 觸 岸 不 為 人 所 取 不 為 鬼 神 所 遮 
T17n0784_001:0723b13	不為洄流所住，亦不腐敗，吾保其入海矣。	不 為 洄 流 所 住 亦 不 腐 敗 吾 保 其 入 海 矣 
T17n0784_001:0723b14	人為道，不為情欲所惑，不為眾邪所誑，精進	人 為 道 不 為 情 欲 所 惑 不 為 眾 邪 所 誑 精 進 
T17n0784_001:0723b15	無疑，吾保其得道矣。」	無 疑 吾 保 其 得 道 矣 
T17n0784_001:0723b16	佛告沙門：「慎無信汝意，意終不可信。慎無	佛 告 沙 門 慎 無 信 汝 意 意 終 不 可 信 慎 無 
T17n0784_001:0723b17	與色會，與色會即禍生。得阿羅漢道，乃可	與 色 會 與 色 會 即 禍 生 得阿羅漢 道 乃 可 
T17n0784_001:0723b18	信汝意耳。」	信 汝 意 耳 
T17n0784_001:0723b19	佛告諸沙門：「慎無視女人，若見無視。慎無	佛 告 諸 沙 門 慎 無 視 女 人 若 見 無 視 慎 無 
T17n0784_001:0723b20	與言，若與言者，勅心正行，曰：『吾為沙門，處于	與 言 若 與 言 者 勅 心 正 行 曰 吾 為 沙 門 處 于 
T17n0784_001:0723b21	濁世，當如蓮花不為泥所污。老者以為母，長	濁 世 當 如 蓮 花 不 為 泥 所 污 老 者 以 為 母 長 
T17n0784_001:0723b22	者以為姊，少者為妹，幼者子，敬之以禮。』意	者 以 為 姊 少 者 為 妹 幼 者 子 敬 之 以 禮 意 
T17n0784_001:0723b23	殊當諦惟觀，自頭至足自視內，彼身何有，	殊 當 諦 惟 觀 自 頭 至 足 自 視 內 彼 身 何 有 
T17n0784_001:0723b24	唯盛惡露諸不淨種，以釋其意矣。」	唯 盛 惡 露 諸 不 淨 種 以 釋 其 意 矣 
T17n0784_001:0723b25	佛言：「人為道去情欲，當如草見火，火來已	佛 言 人 為 道 去 情 欲 當 如 草 見 火 火 來 已 
T17n0784_001:0723b26	却。道人見愛欲，必當遠之。」	却 道 人 見 愛 欲 必 當 遠 之 
T17n0784_001:0723b27	佛言：「人有患婬，情不止，踞斧刃上，以自除其	佛 言 人 有 患 婬 情 不 止 踞 斧 刃 上 以 自 除 其 
T17n0784_001:0723b28	陰。佛謂之曰：『若斷陰不如斷心，心為功曹，	陰 佛 謂 之 曰 若 斷 陰 不 如 斷 心 心 為 功 曹 
T17n0784_001:0723b29	若止功曹，從者都息；邪心不止，斷陰何益？斯	若 止 功 曹 從 者 都 息 邪 心 不 止 斷 陰 何 益 斯 
T17n0784_001:0723c01	須即死？』」佛言：「世俗倒見，如斯癡人。」	須 即 死 佛 言 世 俗 倒 見 如 斯 癡 人 
T17n0784_001:0723c02	有婬童女與彼男誓，至期不來而自悔曰：「欲	有 婬 童 女 與 彼 男 誓 至 期 不 來 而 自 悔 曰 欲 
T17n0784_001:0723c03	吾知爾本，意以思想生，吾不思想爾，即爾而	吾 知 爾 本 意 以 思 想 生 吾 不 思 想 爾 即 爾 而 
T17n0784_001:0723c04	不生。」佛行道聞之，謂沙門曰：「記之！此迦葉	不 生 佛 行 道 聞 之 謂 沙 門 曰 記 之 此 迦 葉 
T17n0784_001:0723c05	佛偈，流在俗間。」	佛 偈 流 在 俗 間 
T17n0784_001:0723c06	佛言：「人從愛欲生憂，從憂生畏。無愛即無憂，	佛 言 人 從 愛 欲 生 憂 從 憂 生 畏 無 愛 即 無 憂 
T17n0784_001:0723c07	不憂即無畏。」	不 憂 即 無 畏 
T17n0784_001:0723c08	佛言：「人為道，譬如一人與萬人戰，被鉀、操兵、	佛 言 人 為 道 譬 如 一 人 與 萬 人 戰 被 鉀 操 兵 
T17n0784_001:0723c09	出門欲戰，意怯膽弱乃自退走，或半道還，	出 門 欲 戰 意 怯 膽 弱 乃 自 退 走 或 半 道 還 
T17n0784_001:0723c10	或格鬪而死，或得大勝還國高遷。夫人能牢	或 格 鬪 而 死 或 得 大 勝 還 國 高 遷 夫 人 能 牢 
T17n0784_001:0723c11	持其心，精銳進行，不惑于流俗狂愚之言者，	持 其 心 精 銳 進 行 不 惑 于 流 俗 狂 愚 之 言 者 
T17n0784_001:0723c12	欲滅惡盡，必得道矣。」	欲 滅 惡 盡 必 得 道 矣 
T17n0784_001:0723c13	有沙門夜誦經甚悲，意有悔疑，欲生思歸。	有 沙 門 夜 誦 經 甚 悲 意 有 悔 疑 欲 生 思 歸 
T17n0784_001:0723c14	佛呼沙門問之：「汝處于家將何修為？」對曰：	佛 呼 沙 門 問 之 汝 處 于 家 將 何 修 為 對 曰 
T17n0784_001:0723c15	「恒彈琴。」佛言：「絃緩何如？」曰：「不鳴矣。」「絃急	 恒 彈 琴 佛 言 絃 緩 何 如 曰 不 鳴 矣 絃 急 
T17n0784_001:0723c16	何如？」曰：「聲絕矣。」「急緩得中何如？」「諸音普悲。」	何 如 曰 聲 絕 矣 急 緩 得 中 何 如 諸 音 普 悲 
T17n0784_001:0723c17	佛告沙門：「學道猶然，執心調適，道可得矣。」	佛 告 沙 門 學 道 猶 然 執 心 調 適 道 可 得 矣 
T17n0784_001:0723c18	佛言：「夫人為道，猶所鍛鐵漸深，棄去垢，成器	佛 言 夫 人 為 道 猶 所 鍛 鐵 漸 深 棄 去 垢 成 器 
T17n0784_001:0723c19	必好。學道以漸深，去心垢，精進就道。暴即	必 好 學 道 以 漸 深 去 心 垢 精 進 就 道 暴 即 
T17n0784_001:0723c20	身疲，身疲即意惱，意惱即行退，行退即修	身 疲 身 疲 即 意 惱 意 惱 即 行 退 行 退 即 修 
T17n0784_001:0723c21	罪。」	罪 
T17n0784_001:0723c22	佛言：「人為道亦苦，不為道亦苦。惟人自生至	佛 言 人 為 道 亦 苦 不 為 道 亦 苦 惟 人 自 生 至 
T17n0784_001:0723c23	老，自老至病，自病至死，其苦無量。心惱積	老 自 老 至 病 自 病 至 死 其 苦 無 量 心 惱 積 
T17n0784_001:0723c24	罪，生死不息，其苦難說。」	罪 生 死 不 息 其 苦 難 說 
T17n0784_001:0723c25	佛言：「夫人離三惡道得為人難；既得為人，去	佛 言 夫 人 離 三 惡 道 得 為 人 難 既 得 為 人 去 
T17n0784_001:0723c26	女即男難；既得為男，六情完具難；六情已具，	女 即 男 難 既 得 為 男 六 情 完 具 難 六 情 已 具 
T17n0784_001:0723c27	生中國難；既處中國，值奉佛道難；既奉佛道，	生 中 國 難 既 處 中 國 值 奉 佛 道 難 既 奉 佛 道 
T17n0784_001:0723c28	值有道之君難，生菩薩家難；既生菩薩家，	值 有 道 之 君 難 生 菩 薩 家 難 既 生 菩 薩 家 
T17n0784_001:0723c29	以心信三尊、值佛世難。」	以 心 信 三 尊 值 佛 世 難 
T17n0784_001:0724a01	佛問諸沙門：「人命在幾間？」對曰：「在數日間。」	佛 問 諸 沙 門 人 命 在 幾 間 對 曰 在 數 日 間 
T17n0784_001:0724a02	佛言：「子未能為道。」復問一沙門：「人命在幾間？」	佛 言 子 未 能 為 道 復 問 一 沙 門 人 命 在 幾 間 
T17n0784_001:0724a03	對曰：「在飯食間。」佛言：「子未能為道。」復問一	對 曰 在 飯 食 間 佛 言 子 未 能 為 道 復 問 一 
T17n0784_001:0724a04	沙門：「人命在幾間？」對曰：「呼吸之間。」佛言：「善	沙 門 人 命 在 幾 間 對 曰 呼 吸 之 間 佛 言 善 
T17n0784_001:0724a05	哉！子可謂為道者矣。」	哉 子 可 謂 為 道 者 矣 
T17n0784_001:0724a06	佛言：「弟子去，離吾數千里，意念吾戒必得道。	佛 言 弟 子 去 離 吾 數 千 里 意 念 吾 戒 必 得 道 
T17n0784_001:0724a07	在吾左側，意在邪，終不得道。其實在行，近而	在 吾 左 側 意 在 邪 終 不 得 道 其 實 在 行 近 而 
T17n0784_001:0724a08	不行，何益萬分耶！」	不 行 何 益 萬 分 耶 
T17n0784_001:0724a09	佛言：「人為道，猶若食蜜，中邊皆甜。吾經亦爾，	佛 言 人 為 道 猶 若 食 蜜 中 邊 皆 甜 吾 經 亦 爾 
T17n0784_001:0724a10	其義皆快，行者得道矣。」	其 義 皆 快 行 者 得 道 矣 
T17n0784_001:0724a11	佛言：「人為道，能拔愛欲之根，譬如摘懸珠，一	佛 言 人 為 道 能 拔 愛 欲 之 根 譬 如 摘 懸 珠 一 
T17n0784_001:0724a12	一摘之，會有盡時。惡盡，得道也。」	一 摘 之 會 有 盡 時 惡 盡 得 道 也 
T17n0784_001:0724a13	佛言：「諸沙門行道，當如牛負，行深泥中，疲極，	佛 言 諸 沙 門 行 道 當 如 牛 負 行 深 泥 中 疲 極 
T17n0784_001:0724a14	不敢左右顧，趣欲離泥，以自蘇息。沙門視情	不 敢 左 右 顧 趣 欲 離 泥 以 自 蘇 息 沙 門 視 情 
T17n0784_001:0724a15	欲，甚於彼泥，直心念道可免眾苦。」	欲 甚 於 彼 泥 直 心 念 道 可 免 眾 苦 
T17n0784_001:0724a16	佛言：「吾視諸侯之位如過客，視金玉之寶	佛 言 吾 視 諸 侯 之 位 如 過 客 視 金 玉 之 寶 
T17n0784_001:0724a17	如礫石，視[疊*毛]素之好如弊帛。」	如 礫 石 視 [疊毛] 素 之 好 如 弊 帛 
T17n0784_001:0724a18	四十二章經	四 十 二 章 經 
