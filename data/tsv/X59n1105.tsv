X59n1105_001:0652a04	芝園集目錄	芝 園 集 目 錄 
X59n1105_001:0652a06	上卷　凡十四條	上 卷 凡 十 四 條 
X59n1105_001:0652a07	杭州南屏山神悟法師塔銘	杭 州 南 屏 山 神 悟 法 師 塔 銘 
X59n1105_001:0652a08	杭州祥符寺通義大師塔銘	杭 州 祥 符 寺 通 義 大 師 塔 銘 
X59n1105_001:0652a09	秀州華亭超果照法師塔銘	秀 州 華 亭 超 果 照 法 師 塔 銘 
X59n1105_001:0652a10	唐蘄州青著法師行業記	唐 蘄 州 青 著 法 師 行 業 記 
X59n1105_001:0652a11	湖州東林禪慧大師行業錄	湖 州 東 林 禪 慧 大 師 行 業 錄 
X59n1105_001:0652a12	杭州祥符寺久闍棃傳	杭 州 祥 符 寺 久 闍 棃 傳 
X59n1105_001:0652a13	秀州超果惟湛法師行業記	秀 州 超 果 惟 湛 法 師 行 業 記 
X59n1105_001:0652a14	杭州雷峰廣慈法師行業記	杭 州 雷 峰 廣 慈 法 師 行 業 記 
X59n1105_001:0652a15	杭州祥符寺瑛法師塔銘	杭 州 祥 符 寺 瑛 法 師 塔 銘 
X59n1105_001:0652a16	越州餘姚異闍棃塔銘	越 州 餘 姚 異 闍 棃 塔 銘 
X59n1105_001:0652a17	越州漁浦淨慧大師塔銘	越 州 漁 浦 淨 慧 大 師 塔 銘 
X59n1105_001:0652a18	溫州褒法師行業錄序湖州八聖寺鑒寺主傳	溫 州 褒 法 師 行 業 錄 序 湖 州 八 聖 寺 鑒 寺 主 傳 
X59n1105_001:0652a19	溫州都僧正持正大師行業記	溫 州 都 僧 正 持 正 大 師 行 業 記 
X59n1105_001:0652a20	下卷　凡十八條	下 卷 凡 十 八 條 
X59n1105_001:0652a21	秀州呂氏靈骨讚考妣墓誌銘	秀 州 呂 氏 靈 骨 讚 考 妣 墓 誌 銘 
X59n1105_001:0652a22	台州左氏墓銘新市姚君墓銘	台 州 左 氏 墓 銘 新 市 姚 君 墓 銘 
X59n1105_001:0652a23	秀州沈君墓銘崇德呂君墓銘	秀 州 沈 君 墓 銘 崇 德 呂 君 墓 銘 
X59n1105_001:0652a24	廣陳馬氏禮經錄四明孫氏禮佛錄	廣 陳 馬 氏 禮 經 錄 四 明 孫 氏 禮 佛 錄 
X59n1105_001:0652b01	論增戒書論慈愍三藏集書	論 增 戒 書 論 慈 愍 三 藏 集 書 
X59n1105_001:0652b02	送衣鉢書讒議	送 衣 鉢 書 讒 議 
X59n1105_001:0652b03	博奕解四子要言序	博 奕 解 四 子 要 言 序 
X59n1105_001:0652b04	高麗李相公樂道集序送聞伯龍歸大學序	高 麗 李 相 公 樂 道 集 序 送 聞 伯 龍 歸 大 學 序 
X59n1105_001:0652b05	長蘆賾禪師文集序釋門登科記序	長 蘆 賾 禪 師 文 集 序 釋 門 登 科 記 序 
X59n1105_001:0652b07	芝園集目錄(終)	芝 園 集 目 錄 終 
X59n1105_001:0652b14	芝園集上	芝 園 集 上 
X59n1105_001:0652b16	杭州南屏山神悟法師塔銘	杭 州 南 屏 山 神 悟 法 師 塔 銘 
X59n1105_001:0652b17	天台教始盛於陳隋間教主歿至于唐南北性相之	天 台 教 始 盛 於 陳 隋 間 教 主 歿 至 于 唐 南 北 性 相 之 
X59n1105_001:0652b18	宗大行于世異端斯起微言殆絕荊溪禪師辭而闢	宗 大 行 于 世 異 端 斯 起 微 言 殆 絕 荊 溪 禪 師 辭 而 闢 
X59n1105_001:0652b19	之遂復興振荊溪既滅逮于我宋又數百年學者鮮	之 遂 復 興 振 荊 溪 既 滅 逮 于 我 宋 又 數 百 年 學 者 鮮 
X59n1105_001:0652b20	得其要是非相攻訛駮滋甚有大導師號神悟者出	得 其 要 是 非 相 攻 訛 駮 滋 甚 有 大 導 師 號 神 悟 者 出 
X59n1105_001:0652b21	焉師永嘉人名處謙字終倩少厭俗禮常寧寺尚能	焉 師 永 嘉 人 名 處 謙 字 終 倩 少 厭 俗 禮 常 寧 寺 尚 能 
X59n1105_001:0652b22	為師能即天台十三世之祖師自剔染稟戒四出游	為 師 能 即 天 台 十 三 世 之 祖 師 自 剔 染 稟 戒 四 出 游 
X59n1105_001:0652b23	學投足於錢唐天竺慈雲之門敏銳超倫美聲外溢	學 投 足 於 錢 唐 天 竺 慈 雲 之 門 敏 銳 超 倫 美 聲 外 溢 
X59n1105_001:0652b24	先達晚進懾然敬服其次歷扣諸方道不我合卒詣	先 達 晚 進 懾 然 敬 服 其 次 歷 扣 諸 方 道 不 我 合 卒 詣 
X59n1105_001:0652c01	天台東掖山遇神照法師服勤北面遂嗣其居焉自	天 台 東 掖 山 遇 神 照 法 師 服 勤 北 面 遂 嗣 其 居 焉 自 
X59n1105_001:0652c02	是磨礱所業優柔至理夙植既深豁有所發乃擲去	是 磨 礱 所 業 優 柔 至 理 夙 植 既 深 豁 有 所 發 乃 擲 去 
X59n1105_001:0652c03	浮末研幾根底統宗會異一其指歸五時之教權衡	浮 末 研 幾 根 底 統 宗 會 異 一 其 指 歸 五 時 之 教 權 衡 
X59n1105_001:0652c04	於法華一家祖乘梗槩於止觀故其所韞不可測其	於 法 華 一 家 祖 乘 梗 槩 於 止 觀 故 其 所 韞 不 可 測 其 
X59n1105_001:0652c05	所學不可究其辯論不可窮每一臨座發言有詣舉	所 學 不 可 究 其 辯 論 不 可 窮 每 一 臨 座 發 言 有 詣 舉 
X59n1105_001:0652c06	事炳煥聽者莫不驚耳動目揚聲稱善搢紳先生博	事 炳 煥 聽 者 莫 不 驚 耳 動 目 揚 聲 稱 善 搢 紳 先 生 博 
X59n1105_001:0652c07	雅論士求之講道終夜竟日莫知所詣師虗以待物	雅 論 士 求 之 講 道 終 夜 竟 日 莫 知 所 詣 師 虗 以 待 物 
X59n1105_001:0652c08	慈以容眾青青子衿憧憧而奔踵門扣道若大旱之	慈 以 容 眾 青 青 子 衿 憧 憧 而 奔 踵 門 扣 道 若 大 旱 之 
X59n1105_001:0652c09	望雲霓嬰兒之慕母乳未足為喻晚年出山闡化于	望 雲 霓 嬰 兒 之 慕 母 乳 未 足 為 喻 晚 年 出 山 闡 化 于 
X59n1105_001:0652c10	錢唐而東吳禪講頗盛或馳騁文字之學或放蕩身	錢 唐 而 東 吳 禪 講 頗 盛 或 馳 騁 文 字 之 學 或 放 蕩 身 
X59n1105_001:0652c11	口之事浸以成俗非朝夕矣師獨能奮然整其頹綱	口 之 事 浸 以 成 俗 非 朝 夕 矣 師 獨 能 奮 然 整 其 頹 綱 
X59n1105_001:0652c12	摘其餘焰其徒往往捨末務本革謬從正者多矣故	摘 其 餘 焰 其 徒 往 往 捨 末 務 本 革 謬 從 正 者 多 矣 故 
X59n1105_001:0652c13	有厭棄榮寵者謝絕退藏者禮誦專業者衣盂外飾	有 厭 棄 榮 寵 者 謝 絕 退 藏 者 禮 誦 專 業 者 衣 盂 外 飾 
X59n1105_001:0652c14	者齋戒自持者講論兼濟者禪寂內怡者殆不可勝	者 齋 戒 自 持 者 講 論 兼 濟 者 禪 寂 內 怡 者 殆 不 可 勝 
X59n1105_001:0652c15	數由是先聖之遺化復存於季運者實斯人之力焉	數 由 是 先 聖 之 遺 化 復 存 於 季 運 者 實 斯 人 之 力 焉 
X59n1105_001:0652c16	累遷望寺終止南屏報盡緣息示疾奄逝壽六十五	累 遷 望 寺 終 止 南 屏 報 盡 緣 息 示 疾 奄 逝 壽 六 十 五 
X59n1105_001:0652c17	臘五十四即熈寧八年四月五日也門人瘞全身于	臘 五 十 四 即 熈 寧 八 年 四 月 五 日 也 門 人 瘞 全 身 于 
X59n1105_001:0652c18	山之右立塔以識之銘曰。	山 之 右 立 塔 以 識 之 銘 曰 
X59n1105_001:0652c19	　天台東掖　　奮于聲跡　　克志圓乘　　妙契皇極	 天 台 東 掖 奮 于 聲 跡 克 志 圓 乘 妙 契 皇 極 
X59n1105_001:0652c20	　後世有聞　　斯人之力	 後 世 有 聞 斯 人 之 力 
X59n1105_001:0652c21	　靈山天竺　　方朋雲逐　　來者虗心　　往者實腹	 靈 山 天 竺 方 朋 雲 逐 來 者 虗 心 往 者 實 腹 
X59n1105_001:0652c22	　瘠地枯根　　靡不沾沃	 瘠 地 枯 根 靡 不 沾 沃 
X59n1105_001:0652c23	　西湖南屏　　石室籌盈　　孤蟾奄墜　　大野重冥	 西 湖 南 屏 石 室 籌 盈 孤 蟾 奄 墜 大 野 重 冥 
X59n1105_001:0652c24	　唯遺清風　　布于寰瀛	 唯 遺 清 風 布 于 寰 瀛 
X59n1105_001:0653a01	祥符寺通義大師塔銘	祥 符 寺 通 義 大 師 塔 銘 
X59n1105_001:0653a02	元祐三年十一月十日大師以疾終于所居十九日	元 祐 三 年 十 一 月 十 日 大 師 以 疾 終 于 所 居 十 九 日 
X59n1105_001:0653a03	火葬得青碧舍利數百粒弟子輩以明年正月二十	火 葬 得 青 碧 舍 利 數 百 粒 弟 子 輩 以 明 年 正 月 二 十 
X59n1105_001:0653a04	六日葬餘骨于靈隱之西麓預狀平生事業從予請	六 日 葬 餘 骨 于 靈 隱 之 西 麓 預 狀 平 生 事 業 從 予 請 
X59n1105_001:0653a05	銘以表其塔辭不獲免故為敘曰大師姓阮世為錢	銘 以 表 其 塔 辭 不 獲 免 故 為 敘 曰 大 師 姓 阮 世 為 錢 
X59n1105_001:0653a06	唐人少小頴悟不樂塵俗從祥符寺有章脫素遇天	唐 人 少 小 頴 悟 不 樂 塵 俗 從 祥 符 寺 有 章 脫 素 遇 天 
X59n1105_001:0653a07	禧普恩落髮具戒諱子寧字師靜號全真子初依祖	禧 普 恩 落 髮 具 戒 諱 子 寧 字 師 靜 號 全 真 子 初 依 祖 
X59n1105_001:0653a08	師遇因百法學慈恩經論次從長水子璿法師學賢	師 遇 因 百 法 學 慈 恩 經 論 次 從 長 水 子 璿 法 師 學 賢 
X59n1105_001:0653a09	首教觀尋歸閉戶焚枯折松輪環講貫若楞嚴若法	首 教 觀 尋 歸 閉 戶 焚 枯 折 松 輪 環 講 貫 若 楞 嚴 若 法 
X59n1105_001:0653a10	華若圓覺若金剛等無慮五十餘過行有餘力旁涉	華 若 圓 覺 若 金 剛 等 無 慮 五 十 餘 過 行 有 餘 力 旁 涉 
X59n1105_001:0653a11	周孔老莊百氏之書皆通講解善屬文辭頗工筆扎	周 孔 老 莊 百 氏 之 書 皆 通 講 解 善 屬 文 辭 頗 工 筆 扎 
X59n1105_001:0653a12	甞撰金剛心經科記略慈恩彌陀疏鈔並各一卷出	甞 撰 金 剛 心 經 科 記 略 慈 恩 彌 陀 疏 鈔 並 各 一 卷 出 
X59n1105_001:0653a13	宋高僧傳音義三卷刪續本寺圖經一卷新修廣韻	宋 高 僧 傳 音 義 三 卷 刪 續 本 寺 圖 經 一 卷 新 修 廣 韻 
X59n1105_001:0653a14	字錄一卷書疏雜文六卷古律詩總五百餘首其歷	字 錄 一 卷 書 疏 雜 文 六 卷 古 律 詩 總 五 百 餘 首 其 歷 
X59n1105_001:0653a15	學義解如此中年謝去人事閱大藏凡四周四大部	學 義 解 如 此 中 年 謝 去 人 事 閱 大 藏 凡 四 周 四 大 部 
X59n1105_001:0653a16	一周東京普安長興慶善雲濟數處大藏皆師對校	一 周 東 京 普 安 長 興 慶 善 雲 濟 數 處 大 藏 皆 師 對 校 
X59n1105_001:0653a17	手寫法華等經五十餘軸看華嚴二十部法華楞嚴	手 寫 法 華 等 經 五 十 餘 軸 看 華 嚴 二 十 部 法 華 楞 嚴 
X59n1105_001:0653a18	維摩圓覺各五百部金剛彌陀並五萬卷密言聖號	維 摩 圓 覺 各 五 百 部 金 剛 彌 陀 並 五 萬 卷 密 言 聖 號 
X59n1105_001:0653a19	晨夕課念不可悉數其焚修精至如此未終前數日	晨 夕 課 念 不 可 悉 數 其 焚 修 精 至 如 此 未 終 前 數 日 
X59n1105_001:0653a20	忽謂其徒曰吾報齡非久矣吾沒後舉哀變服挽喪	忽 謂 其 徒 曰 吾 報 齡 非 久 矣 吾 沒 後 舉 哀 變 服 挽 喪 
X59n1105_001:0653a21	夜會汝輩必不為之然有假手作臨終頌辭世遺書	夜 會 汝 輩 必 不 為 之 然 有 假 手 作 臨 終 頌 辭 世 遺 書 
X59n1105_001:0653a22	多為識者所誚汝無侚俗貽吾恥也俄而臥疾不起	多 為 識 者 所 誚 汝 無 侚 俗 貽 吾 恥 也 俄 而 臥 疾 不 起 
X59n1105_001:0653a23	剋時整慮瞑目屈指泊然化去俗齒八十一僧夏六	剋 時 整 慮 瞑 目 屈 指 泊 然 化 去 俗 齒 八 十 一 僧 夏 六 
X59n1105_001:0653a24	十九度弟子梵倫梵僎梵仁法孫思振思授思拱思	十 九 度 弟 子 梵 倫 梵 僎 梵 仁 法 孫 思 振 思 授 思 拱 思 
X59n1105_001:0653b01	總其享壽令終如此昔百法以德業擅名言行動靜	總 其 享 壽 令 終 如 此 昔 百 法 以 德 業 擅 名 言 行 動 靜 
X59n1105_001:0653b02	為人軌則大師稟奉教言孜孜循踐力勤講課不墜	為 人 軌 則 大 師 稟 奉 教 言 孜 孜 循 踐 力 勤 講 課 不 墜 
X59n1105_001:0653b03	其風又百法平居手植石嵓木于其庭下以為悅目	其 風 又 百 法 平 居 手 植 石 嵓 木 于 其 庭 下 以 為 悅 目 
X59n1105_001:0653b04	之玩一時名賢皆留篇什大師晚年敞軒裁花繼其	之 玩 一 時 名 賢 皆 留 篇 什 大 師 晚 年 敞 軒 裁 花 繼 其 
X59n1105_001:0653b05	所好且欲終身不忘遺訓其尊道重義如此大師天	所 好 且 欲 終 身 不 忘 遺 訓 其 尊 道 重 義 如 此 大 師 天 
X59n1105_001:0653b06	資沉毅動無輕率深居宴晦怡然自得雖衣冠貴族	資 沉 毅 動 無 輕 率 深 居 宴 晦 怡 然 自 得 雖 衣 冠 貴 族 
X59n1105_001:0653b07	出入其門而未甞枉尺屈道趍附權豪苟其聲利其	出 入 其 門 而 未 甞 枉 尺 屈 道 趍 附 權 豪 苟 其 聲 利 其 
X59n1105_001:0653b08	養志秉節如此大師學問該博德業充富才辯辭翰	養 志 秉 節 如 此 大 師 學 問 該 博 德 業 充 富 才 辯 辭 翰 
X59n1105_001:0653b09	出於時流然未甞矜能伐善恃己陵物不議人之所	出 於 時 流 然 未 甞 矜 能 伐 善 恃 己 陵 物 不 議 人 之 所 
X59n1105_001:0653b10	短不掩人之所長謙虗退己慎言寡過其深識遠度	短 不 掩 人 之 所 長 謙 虗 退 己 慎 言 寡 過 其 深 識 遠 度 
X59n1105_001:0653b11	如此於戲人有卒身不為學者有學而不務修者有	如 此 於 戲 人 有 卒 身 不 為 學 者 有 學 而 不 務 修 者 有 
X59n1105_001:0653b12	修而不存義者有義而不守節者有節而不負識者	修 而 不 存 義 者 有 義 而 不 守 節 者 有 節 而 不 負 識 者 
X59n1105_001:0653b13	有備此數德而不得其終者有以見大師為人為道	有 備 此 數 德 而 不 得 其 終 者 有 以 見 大 師 為 人 為 道 
X59n1105_001:0653b14	有始有卒豈特擅美於一時亦將垂裕於後世也銘	有 始 有 卒 豈 特 擅 美 於 一 時 亦 將 垂 裕 於 後 世 也 銘 
X59n1105_001:0653b15	曰。	曰 
X59n1105_001:0653b16	　百法五教　　性相支離　　旁求兼講　　通幽洞微	 百 法 五 教 性 相 支 離 旁 求 兼 講 通 幽 洞 微 
X59n1105_001:0653b17	　克嗣遺蹤　　聿修厥德　　操守有終　　動止無忒	 克 嗣 遺 蹤 聿 修 厥 德 操 守 有 終 動 止 無 忒 
X59n1105_001:0653b18	　空花起滅　　水月去來　　唯此遺骸　　復于浮埃	 空 花 起 滅 水 月 去 來 唯 此 遺 骸 復 于 浮 埃 
X59n1105_001:0653b19	　靈山之西　　祖塔之右　　壘石勒銘　　用昭厥後	 靈 山 之 西 祖 塔 之 右 壘 石 勒 銘 用 昭 厥 後 
X59n1105_001:0653b20	華亭超果照法師塔銘	華 亭 超 果 照 法 師 塔 銘 
X59n1105_001:0653b21	法師諱靈照字了然號希夷子父盧氏本東陽蘭谿	法 師 諱 靈 照 字 了 然 號 希 夷 子 父 盧 氏 本 東 陽 蘭 谿 
X59n1105_001:0653b22	建鄴里人法師生而有異不與群童戲劇既失恃怙	建 鄴 里 人 法 師 生 而 有 異 不 與 群 童 戲 劇 既 失 恃 怙 
X59n1105_001:0653b23	志願脫俗累啟於兄兄欲止之遂取三藤極麁者示	志 願 脫 俗 累 啟 於 兄 兄 欲 止 之 遂 取 三 藤 極 麁 者 示 
X59n1105_001:0653b24	之曰使吾擊汝藤碎可從汝意法師欣然躍入山林	之 曰 使 吾 擊 汝 藤 碎 可 從 汝 意 法 師 欣 然 躍 入 山 林 
X59n1105_001:0653c01	間拾藤如束薪負至兄前曰兄果容入道直以束藤	間 拾 藤 如 束 薪 負 至 兄 前 曰 兄 果 容 入 道 直 以 束 藤 
X59n1105_001:0653c02	擊之俱碎亦無恨矣兄即感涕乃知其志不可奪遂	擊 之 俱 碎 亦 無 恨 矣 兄 即 感 涕 乃 知 其 志 不 可 奪 遂 
X59n1105_001:0653c03	令禮本縣寶慧寺紹賢為師一入僧門誓去枕席香	令 禮 本 縣 寶 慧 寺 紹 賢 為 師 一 入 僧 門 誓 去 枕 席 香 
X59n1105_001:0653c04	燈禮誦晝夜不息未[其/日]月誦通法華光明二經年過	燈 禮 誦 晝 夜 不 息 未 [其日] 月 誦 通 法 華 光 明 二 經 年 過 
X59n1105_001:0653c05	弱冠抱經投試即預科選長吏嘉其敏銳別牓以獎	弱 冠 抱 經 投 試 即 預 科 選 長 吏 嘉 其 敏 銳 別 牓 以 獎 
X59n1105_001:0653c06	之洎落[髟/采]稟具奉持甚嚴竊自思曰人而不學沒齒	之 洎 落 [髟采] 稟 具 奉 持 甚 嚴 竊 自 思 曰 人 而 不 學 沒 齒 
X59n1105_001:0653c07	無聞君子恥之矧為佛徒唯道是務飽食虗度不知	無 聞 君 子 恥 之 矧 為 佛 徒 唯 道 是 務 飽 食 虗 度 不 知 
X59n1105_001:0653c08	其可乎遂浮杯度江詣錢唐香嚴蘭若依湛法師學	其 可 乎 遂 浮 杯 度 江 詣 錢 唐 香 嚴 蘭 若 依 湛 法 師 學 
X59n1105_001:0653c09	天台教服勤數載更欲旁求師訓之曰汝無他往方	天 台 教 服 勤 數 載 更 欲 旁 求 師 訓 之 曰 汝 無 他 往 方 
X59n1105_001:0653c10	今淨覺法師闡化吳興實吾宗間世之匠宜就而正	今 淨 覺 法 師 闡 化 吳 興 實 吾 宗 間 世 之 匠 宜 就 而 正 
X59n1105_001:0653c11	焉法師受教負笈而往師資道契針芥相投切問近	焉 法 師 受 教 負 笈 而 往 師 資 道 契 針 芥 相 投 切 問 近 
X59n1105_001:0653c12	思夙夜匪懈又數年間一家教觀無不通達淨覺欲	思 夙 夜 匪 懈 又 數 年 間 一 家 教 觀 無 不 通 達 淨 覺 欲 
X59n1105_001:0653c13	觀其器度歷試重任法師隨事裁置皆得眾心洎淨	觀 其 器 度 歷 試 重 任 法 師 隨 事 裁 置 皆 得 眾 心 洎 淨 
X59n1105_001:0653c14	覺歸寂吳興道俗請住吳山解空院次遷景德戒壇	覺 歸 寂 吳 興 道 俗 請 住 吳 山 解 空 院 次 遷 景 德 戒 壇 
X59n1105_001:0653c15	院熈寧中香嚴法師居雲間超果力搆教肆纔及完	院 熈 寧 中 香 嚴 法 師 居 雲 間 超 果 力 搆 教 肆 纔 及 完 
X59n1105_001:0653c16	備無何報盡將啟手足囑其眾曰吾竭力盡心建此	備 無 何 報 盡 將 啟 手 足 囑 其 眾 曰 吾 竭 力 盡 心 建 此 
X59n1105_001:0653c17	道場常願得一真傳教人以繼吾後非靈照其他不	道 場 常 願 得 一 真 傳 教 人 以 繼 吾 後 非 靈 照 其 他 不 
X59n1105_001:0653c18	可道俗依言同謀懇請法師乃率眾而至遐邇嚮風	可 道 俗 依 言 同 謀 懇 請 法 師 乃 率 眾 而 至 遐 邇 嚮 風 
X59n1105_001:0653c19	徒侶奔湊禪誦精苦講誨無倦矧乃崇淨土之教慕	徒 侶 奔 湊 禪 誦 精 苦 講 誨 無 倦 矧 乃 崇 淨 土 之 教 慕 
X59n1105_001:0653c20	東林之風自元豐已來結四眾為社專慕彌陀誓期	東 林 之 風 自 元 豐 已 來 結 四 眾 為 社 專 慕 彌 陀 誓 期 
X59n1105_001:0653c21	西往每至春首啟淨土法會七晝夜躬事懺摩愈加	西 往 每 至 春 首 啟 淨 土 法 會 七 晝 夜 躬 事 懺 摩 愈 加 
X59n1105_001:0653c22	精至如是二三年間士女預社者二萬餘人獲益感	精 至 如 是 二 三 年 間 士 女 預 社 者 二 萬 餘 人 獲 益 感 
X59n1105_001:0653c23	驗不可勝數甞於寢夢見彌陀觀音勢至聖相殊特	驗 不 可 勝 數 甞 於 寢 夢 見 彌 陀 觀 音 勢 至 聖 相 殊 特 
X59n1105_001:0653c24	法師前禮跪而問曰靈照一生誦大乘經學大乘法	法 師 前 禮 跪 而 問 曰 靈 照 一 生 誦 大 乘 經 學 大 乘 法 
X59n1105_001:0654a01	修大乘行期生安養為果願否觀音指曰淨土不遠	修 大 乘 行 期 生 安 養 為 果 願 否 觀 音 指 曰 淨 土 不 遠 
X59n1105_001:0654a02	有願則生勿復疑矣又甞誦經至於深夜因而倚臥	有 願 則 生 勿 復 疑 矣 又 甞 誦 經 至 於 深 夜 因 而 倚 臥 
X59n1105_001:0654a03	忽夢普賢身相喜而驚寤遂發心造普賢像誓誦法	忽 夢 普 賢 身 相 喜 而 驚 寤 遂 發 心 造 普 賢 像 誓 誦 法 
X59n1105_001:0654a04	華萬部以嚴淨報餘時讀誦不可具紀元豐五年仲	華 萬 部 以 嚴 淨 報 餘 時 讀 誦 不 可 具 紀 元 豐 五 年 仲 
X59n1105_001:0654a05	冬月忽臥疾不起謂侍者曰吾於病中見有異事安	冬 月 忽 臥 疾 不 起 謂 侍 者 曰 吾 於 病 中 見 有 異 事 安 
X59n1105_001:0654a06	養之期吾已決矣十六日昧爽間北首西面累足而	養 之 期 吾 已 決 矣 十 六 日 昧 爽 間 北 首 西 面 累 足 而 
X59n1105_001:0654a07	逝肢體溫煖者三日其徒依西竺法闍維之是日天	逝 肢 體 溫 煖 者 三 日 其 徒 依 西 竺 法 闍 維 之 是 日 天 
X59n1105_001:0654a08	慘雲愁風悲泉咽衰素盈于四衢號慟震於大野眾	慘 雲 愁 風 悲 泉 咽 衰 素 盈 于 四 衢 號 慟 震 於 大 野 眾 
X59n1105_001:0654a09	以香木積而化之開棺發焰或聞異香煙散身灰盡	以 香 木 積 而 化 之 開 棺 發 焰 或 聞 異 香 煙 散 身 灰 盡 
X59n1105_001:0654a10	覩奇瑞舌根不壞柔潤如生舍利迸流赤白相間平	覩 奇 瑞 舌 根 不 壞 柔 潤 如 生 舍 利 迸 流 赤 白 相 間 平 
X59n1105_001:0654a11	居功業於茲見矣世報五十五僧夏三十四登門受	居 功 業 於 茲 見 矣 世 報 五 十 五 僧 夏 三 十 四 登 門 受 
X59n1105_001:0654a12	道千有餘人親度弟子曰靜仁曰覺圓曰靜智明年	道 千 有 餘 人 親 度 弟 子 曰 靜 仁 曰 覺 圓 曰 靜 智 明 年 
X59n1105_001:0654a13	仲冬十八日以骨舌瘞于院之東南隅立塔以識之	仲 冬 十 八 日 以 骨 舌 瘞 于 院 之 東 南 隅 立 塔 以 識 之 
X59n1105_001:0654a14	其靜仁者累以行狀從予丐文予與法師有舊辭不	其 靜 仁 者 累 以 行 狀 從 予 丐 文 予 與 法 師 有 舊 辭 不 
X59n1105_001:0654a15	得已強銘繫曰。	得 已 強 銘 繫 曰 
X59n1105_001:0654a16	竺風扇于震旦台教盛于東吳克荷斯道寔蕃有	竺 風 扇 于 震 旦 台 教 盛 于 東 吳 克 荷 斯 道 寔 蕃 有 
X59n1105_001:0654a17	徒偉歟法師出為世模拯于弱喪炳于昏衢乘戒	徒 偉 歟 法 師 出 為 世 模 拯 于 弱 喪 炳 于 昏 衢 乘 戒 
X59n1105_001:0654a18	兩急言行齊驅集結蓮社兮希風廬阜剋勤禪誦	兩 急 言 行 齊 驅 集 結 蓮 社 兮 希 風 廬 阜 剋 勤 禪 誦 
X59n1105_001:0654a19	兮接武大蘇道因時而或晦形隨物而云殂舍利	兮 接 武 大 蘇 道 因 時 而 或 晦 形 隨 物 而 云 殂 舍 利 
X59n1105_001:0654a20	騰煙兮粲如珠顆舌根在焰兮赫如紅蕖摧教門	騰 煙 兮 粲 如 珠 顆 舌 根 在 焰 兮 赫 如 紅 蕖 摧 教 門 
X59n1105_001:0654a21	之梁棟失後學之津途機山西湖丈室東隅覩此	之 梁 棟 失 後 學 之 津 途 機 山 西 湖 丈 室 東 隅 覩 此 
X59n1105_001:0654a22	靈墳孰不為之嗚呼。	靈 墳 孰 不 為 之 嗚 呼 
X59n1105_001:0654a23	唐蘄州青著法師行業記	唐 蘄 州 青 著 法 師 行 業 記 
X59n1105_001:0654a24	法師名慧普本郡蘄水宋氏之子稟賦踈朗器識超	法 師 名 慧 普 本 郡 蘄 水 宋 氏 之 子 稟 賦 踈 朗 器 識 超 
X59n1105_001:0654b01	邁既具戒品操守頗嚴元和初甞過廣濟邑北望數	邁 既 具 戒 品 操 守 頗 嚴 元 和 初 甞 過 廣 濟 邑 北 望 數 
X59n1105_001:0654b02	里峯岫峭卓鬱如屏障遂有終焉之志乘興曳策趍	里 峯 岫 峭 卓 鬱 如 屏 障 遂 有 終 焉 之 志 乘 興 曳 策 趍 
X59n1105_001:0654b03	而登之得一巨巖結廬其下誓誦大涅槃經以為常	而 登 之 得 一 巨 巖 結 廬 其 下 誓 誦 大 涅 槃 經 以 為 常 
X59n1105_001:0654b04	業歷年滋久一部通徹凡四十二卷或疑其誕妄趣	業 歷 年 滋 久 一 部 通 徹 凡 四 十 二 卷 或 疑 其 誕 妄 趣 
X59n1105_001:0654b05	舉品題以試之師應聲連續了無澀滯聞者莫不歎	舉 品 題 以 試 之 師 應 聲 連 續 了 無 澀 滯 聞 者 莫 不 歎 
X59n1105_001:0654b06	伏而師初不介意躬力耕種用備辰羞卉服布裘以	伏 而 師 初 不 介 意 躬 力 耕 種 用 備 辰 羞 卉 服 布 裘 以 
X59n1105_001:0654b07	度伏臘居常誦經朝夕匪懈梵音清朗響應空谷山	度 伏 臘 居 常 誦 經 朝 夕 匪 懈 梵 音 清 朗 響 應 空 谷 山 
X59n1105_001:0654b08	深路僻人跡罕到唯樵叟往還每見一青衣隨侍坐	深 路 僻 人 跡 罕 到 唯 樵 叟 往 還 每 見 一 青 衣 隨 侍 坐 
X59n1105_001:0654b09	起自是絕粒更無他營議者以為必有幽靈奉供或	起 自 是 絕 粒 更 無 他 營 議 者 以 為 必 有 幽 靈 奉 供 或 
X59n1105_001:0654b10	有扣問師終不言鄉俗稱異乃以青著名其山焉至	有 扣 問 師 終 不 言 鄉 俗 稱 異 乃 以 青 著 名 其 山 焉 至 
X59n1105_001:0654b11	十年有徒道進糺率檀信開基搆廈剏為伽藍即以	十 年 有 徒 道 進 糺 率 檀 信 開 基 搆 廈 剏 為 伽 藍 即 以 
X59n1105_001:0654b12	山名揭其院額大中十二年十月二十七日怡然無	山 名 揭 其 院 額 大 中 十 二 年 十 月 二 十 七 日 怡 然 無 
X59n1105_001:0654b13	疾澡浴更衣集眾告別加趺收視奄爾長逝弟子輩	疾 澡 浴 更 衣 集 眾 告 別 加 趺 收 視 奄 爾 長 逝 弟 子 輩 
X59n1105_001:0654b14	以香泥纏飾建塔于院之東峯皇朝初第三世孫德	以 香 泥 纏 飾 建 塔 于 院 之 東 峯 皇 朝 初 第 三 世 孫 德 
X59n1105_001:0654b15	明患其居處嶮絕艱於登降乃遷院基于山下徙塔	明 患 其 居 處 嶮 絕 艱 於 登 降 乃 遷 院 基 于 山 下 徙 塔 
X59n1105_001:0654b16	當其前峯熈寧末七世孫智華智潭又慮院塔相遼	當 其 前 峯 熈 寧 末 七 世 孫 智 華 智 潭 又 慮 院 塔 相 遼 
X59n1105_001:0654b17	事奉有間復徙塔于院之西北隅傍溪增築用接廊	事 奉 有 間 復 徙 塔 于 院 之 西 北 隅 傍 溪 增 築 用 接 廊 
X59n1105_001:0654b18	廡逮今八世幾二百年香火不絕予甞覽三代高僧	廡 逮 今 八 世 幾 二 百 年 香 火 不 絕 予 甞 覽 三 代 高 僧 
X59n1105_001:0654b19	傳其間誦經一科多敘臨終異事豈非博聞多學未	傳 其 間 誦 經 一 科 多 敘 臨 終 異 事 豈 非 博 聞 多 學 未 
X59n1105_001:0654b20	若專業一經寓目妙乘不參世論遊心聖境頓息妄	若 專 業 一 經 寓 目 妙 乘 不 參 世 論 遊 心 聖 境 頓 息 妄 
X59n1105_001:0654b21	緣是以生則德動神明死乃全身不壞振一時之清	緣 是 以 生 則 德 動 神 明 死 乃 全 身 不 壞 振 一 時 之 清 
X59n1105_001:0654b22	望垂千載之令模豈與夫恃爝火之明衒鼯鼠之伎	望 垂 千 載 之 令 模 豈 與 夫 恃 爝 火 之 明 衒 鼯 鼠 之 伎 
X59n1105_001:0654b23	者同日而語哉其孫擇言甞慨先祖之遺美雖傳錄	者 同 日 而 語 哉 其 孫 擇 言 甞 慨 先 祖 之 遺 美 雖 傳 錄 
X59n1105_001:0654b24	所載而脫略舛誤未足取信於世遠遊江表累造吾	所 載 而 脫 略 舛 誤 未 足 取 信 於 世 遠 遊 江 表 累 造 吾 
X59n1105_001:0654c01	廬撿錄事條首命纂緝將謀勒石以永其傳予喜其	廬 撿 錄 事 條 首 命 纂 緝 將 謀 勒 石 以 永 其 傳 予 喜 其 
X59n1105_001:0654c02	為人敏銳好學復能念祖尚德故為筆削以塞其請	為 人 敏 銳 好 學 復 能 念 祖 尚 德 故 為 筆 削 以 塞 其 請 
X59n1105_001:0654c03	云。	云 
X59n1105_001:0654c04	東林禪慧大師行業錄	東 林 禪 慧 大 師 行 業 錄 
X59n1105_001:0654c05	大師湖州歸安縣東林吳氏之子智印諱也復之字	大 師 湖 州 歸 安 縣 東 林 吳 氏 之 子 智 印 諱 也 復 之 字 
X59n1105_001:0654c06	也少厭塵網志慕超拔父母奇之乃聽出家年甫弱	也 少 厭 塵 網 志 慕 超 拔 父 母 奇 之 乃 聽 出 家 年 甫 弱 
X59n1105_001:0654c07	冠禮祇園寺宗盛為師未幾經業通利比試得度既	冠 禮 祇 園 寺 宗 盛 為 師 未 幾 經 業 通 利 比 試 得 度 既 
X59n1105_001:0654c08	而登壇稟戒便欲裹糧負笈四出遊學無何師老且	而 登 壇 稟 戒 便 欲 裹 糧 負 笈 四 出 遊 學 無 何 師 老 且 
X59n1105_001:0654c09	死遂嗣其居弗果先志每以為恨然凡遇知法有道	死 遂 嗣 其 居 弗 果 先 志 每 以 為 恨 然 凡 遇 知 法 有 道 
X59n1105_001:0654c10	之士欽羨敬服避席請教一有所聞則忻然頂受拳	之 士 欽 羨 敬 服 避 席 請 教 一 有 所 聞 則 忻 然 頂 受 拳 
X59n1105_001:0654c11	拳不敢忘於是經律論藏戒定慧學皆薄知其梗槩	拳 不 敢 忘 於 是 經 律 論 藏 戒 定 慧 學 皆 薄 知 其 梗 槩 
X59n1105_001:0654c12	中年聞淨土教觀決能超絕諸有至無退轉自是專	中 年 聞 淨 土 教 觀 決 能 超 絕 諸 有 至 無 退 轉 自 是 專 
X59n1105_001:0654c13	勤禮誦凝神繫想日無虗度師天資質直不喜巧言	勤 禮 誦 凝 神 繫 想 日 無 虗 度 師 天 資 質 直 不 喜 巧 言 
X59n1105_001:0654c14	諂容迎合人意歷掌眾事而公白廉慎上下悅伏身	諂 容 迎 合 人 意 歷 掌 眾 事 而 公 白 廉 慎 上 下 悅 伏 身 
X59n1105_001:0654c15	無妄為語不輕發道俗往還止以因果死生之理以	無 妄 為 語 不 輕 發 道 俗 往 還 止 以 因 果 死 生 之 理 以 
X59n1105_001:0654c16	相警勵由是閭里嚮風率從善誘元符改號暮秋月	相 警 勵 由 是 閭 里 嚮 風 率 從 善 誘 元 符 改 號 暮 秋 月 
X59n1105_001:0654c17	得疾乃摒去人事不接賓侶扶羸牽強不臥枕席獨	得 疾 乃 摒 去 人 事 不 接 賓 侶 扶 羸 牽 強 不 臥 枕 席 獨 
X59n1105_001:0654c18	於常課愈加精至一日語其徒曰吾此疾不復起也	於 常 課 愈 加 精 至 一 日 語 其 徒 曰 吾 此 疾 不 復 起 也 
X59n1105_001:0654c19	吾平居誓生安養時其至矣宜集寺僧以佛事相助	吾 平 居 誓 生 安 養 時 其 至 矣 宜 集 寺 僧 以 佛 事 相 助 
X59n1105_001:0654c20	十月二十一日辰時寺眾雲擁聲磬諷阿彌陀經殆	十 月 二 十 一 日 辰 時 寺 眾 雲 擁 聲 磬 諷 阿 彌 陀 經 殆 
X59n1105_001:0654c21	至卷末師乃加趺瞑目泊然長逝經夕神色如生鄉	至 卷 末 師 乃 加 趺 瞑 目 泊 然 長 逝 經 夕 神 色 如 生 鄉 
X59n1105_001:0654c22	俗聞之持香奔赴稽首稱歎不可遽數壽六十九臘	俗 聞 之 持 香 奔 赴 稽 首 稱 歎 不 可 遽 數 壽 六 十 九 臘 
X59n1105_001:0654c23	四十五弟子曰善欽曰有邦曰思尚皆他適獨思坦	四 十 五 弟 子 曰 善 欽 曰 有 邦 曰 思 尚 皆 他 適 獨 思 坦 
X59n1105_001:0654c24	者侍疾至終越明年二月十一日依天竺法火葬于	者 侍 疾 至 終 越 明 年 二 月 十 一 日 依 天 竺 法 火 葬 于 
X59n1105_001:0655a01	近郊收舍利葬于本居之後園立塔以識之予元祐	近 郊 收 舍 利 葬 于 本 居 之 後 園 立 塔 以 識 之 予 元 祐 
X59n1105_001:0655a02	中以結界之命甞至此寺寓大師房數宵因語及淨	中 以 結 界 之 命 甞 至 此 寺 寓 大 師 房 數 宵 因 語 及 淨 
X59n1105_001:0655a03	業師頗以為然自此相別十餘年蹤跡南北殆不知	業 師 頗 以 為 然 自 此 相 別 十 餘 年 蹤 跡 南 北 殆 不 知 
X59n1105_001:0655a04	師之在否比坦者至具道先師平生本末袖出行狀	師 之 在 否 比 坦 者 至 具 道 先 師 平 生 本 末 袖 出 行 狀 
X59n1105_001:0655a05	請文為記予追感不已故為編緝且欲以始終見證	請 文 為 記 予 追 感 不 已 故 為 編 緝 且 欲 以 始 終 見 證 
X59n1105_001:0655a06	警諸同道庶幾篤志西想無復自疑自障致虧於發	警 諸 同 道 庶 幾 篤 志 西 想 無 復 自 疑 自 障 致 虧 於 發 
X59n1105_001:0655a07	足耳。	足 耳 
X59n1105_001:0655a08	杭州祥符寺久闍棃傳	杭 州 祥 符 寺 久 闍 棃 傳 
X59n1105_001:0655a09	釋可久字佚老錢唐錢氏子少厭俗遇天聖覃恩得	釋 可 久 字 佚 老 錢 唐 錢 氏 子 少 厭 俗 遇 天 聖 覃 恩 得 
X59n1105_001:0655a10	度甞從霅溪法師學天台教喜為古律詩大抵造於	度 甞 從 霅 溪 法 師 學 天 台 教 喜 為 古 律 詩 大 抵 造 於 
X59n1105_001:0655a11	平淡清苦比夫然徹清塞之流未相上下左丞蒲公	平 淡 清 苦 比 夫 然 徹 清 塞 之 流 未 相 上 下 左 丞 蒲 公 
X59n1105_001:0655a12	集錢唐古今詩從師求槀師曰隨得隨去未始留也	集 錢 唐 古 今 詩 從 師 求 槀 師 曰 隨 得 隨 去 未 始 留 也 
X59n1105_001:0655a13	人亦頗高之晚年杜門絕迹送客指門閾為界內翰	人 亦 頗 高 之 晚 年 杜 門 絕 迹 送 客 指 門 閾 為 界 內 翰 
X59n1105_001:0655a14	蘇公摳密林公一時名賢傾蓋相訪亦未始屈也予	蘇 公 摳 密 林 公 一 時 名 賢 傾 蓋 相 訪 亦 未 始 屈 也 予 
X59n1105_001:0655a15	初聞之作詩嘲曰拗折牀頭舊杖蔾任教桃李自成	初 聞 之 作 詩 嘲 曰 拗 折 牀 頭 舊 杖 蔾 任 教 桃 李 自 成 
X59n1105_001:0655a16	蹊如何昔日廬山遠却為陶潛一過溪師笑而不答	蹊 如 何 昔 日 廬 山 遠 却 為 陶 潛 一 過 溪 師 笑 而 不 答 
X59n1105_001:0655a17	居室荒陋人不堪憂庭下唯紅蕉數本翠竹數百竿	居 室 荒 陋 人 不 堪 憂 庭 下 唯 紅 蕉 數 本 翠 竹 數 百 竿 
X59n1105_001:0655a18	自號蕭蕭堂師居堂上經行宴坐裕如也既病將卒	自 號 蕭 蕭 堂 師 居 堂 上 經 行 宴 坐 裕 如 也 既 病 將 卒 
X59n1105_001:0655a19	輒語人曰吾死蕉竹亦死擇瑛公亦死是時瑛公尚	輒 語 人 曰 吾 死 蕉 竹 亦 死 擇 瑛 公 亦 死 是 時 瑛 公 尚 
X59n1105_001:0655a20	無恙後皆果其言人亦莫能測臨行口占頌曰生老	無 恙 後 皆 果 其 言 人 亦 莫 能 測 臨 行 口 占 頌 曰 生 老 
X59n1105_001:0655a21	病死樂在其中已矣乎傳語風花雪月言訖長往壽	病 死 樂 在 其 中 已 矣 乎 傳 語 風 花 雪 月 言 訖 長 往 壽 
X59n1105_001:0655a22	八十其徒葬骨于北山禪宗蘭若予平時常敬事之	八 十 其 徒 葬 骨 于 北 山 禪 宗 蘭 若 予 平 時 常 敬 事 之 
X59n1105_001:0655a23	每過舊居愴然有所感因提數事以示來者。	每 過 舊 居 愴 然 有 所 感 因 提 數 事 以 示 來 者 
X59n1105_001:0655a24	秀州超果惟湛法師行業記	秀 州 超 果 惟 湛 法 師 行 業 記 
X59n1105_001:0655b01	法師本東陽義烏宋氏之子惟湛名也子照字也未	法 師 本 東 陽 義 烏 宋 氏 之 子 惟 湛 名 也 子 照 字 也 未 
X59n1105_001:0655b02	生之日有神異僧謂其父曰汝當生子六人其第五	生 之 日 有 神 異 僧 謂 其 父 曰 汝 當 生 子 六 人 其 第 五 
X59n1105_001:0655b03	者慎勿留之宜令出家必弘大教祥符中母陳氏始	者 慎 勿 留 之 宜 令 出 家 必 弘 大 教 祥 符 中 母 陳 氏 始 
X59n1105_001:0655b04	生法師齠年便懷出俗父母難之因而致疾其父方	生 法 師 齠 年 便 懷 出 俗 父 母 難 之 因 而 致 疾 其 父 方 
X59n1105_001:0655b05	悟疇昔異僧之言乃從其志遂禮雙林寺慧勤為師	悟 疇 昔 異 僧 之 言 乃 從 其 志 遂 禮 雙 林 寺 慧 勤 為 師 
X59n1105_001:0655b06	寺即梁朝大士所居處也真宗天禧中普度天下僧	寺 即 梁 朝 大 士 所 居 處 也 真 宗 天 禧 中 普 度 天 下 僧 
X59n1105_001:0655b07	尼法師乃獲剃染明年即具戒品嚴奉彝範深樂圓	尼 法 師 乃 獲 剃 染 明 年 即 具 戒 品 嚴 奉 彝 範 深 樂 圓 
X59n1105_001:0655b08	乘聞天台之教大振于江左遂投天台東掖山神照	乘 聞 天 台 之 教 大 振 于 江 左 遂 投 天 台 東 掖 山 神 照 
X59n1105_001:0655b09	法師而求學焉晝探妙義夕奉懺摩三業翹勤寸陰	法 師 而 求 學 焉 晝 探 妙 義 夕 奉 懺 摩 三 業 翹 勤 寸 陰 
X59n1105_001:0655b10	不廢故同學輩以道人稱之復詣四明廣智之門旁	不 廢 故 同 學 輩 以 道 人 稱 之 復 詣 四 明 廣 智 之 門 旁 
X59n1105_001:0655b11	求異聞博究精義一坐十載大有所成乃曰大師所	求 異 聞 博 究 精 義 一 坐 十 載 大 有 所 成 乃 曰 大 師 所 
X59n1105_001:0655b12	得我亦得之遂陞堂請益為眾激揚四方嚮風群學	得 我 亦 得 之 遂 陞 堂 請 益 為 眾 激 揚 四 方 嚮 風 群 學 
X59n1105_001:0655b13	畏服復自思曰大師所授吾不復疑矣若夫圓頓絕	畏 服 復 自 思 曰 大 師 所 授 吾 不 復 疑 矣 若 夫 圓 頓 絕 
X59n1105_001:0655b14	待之旨非深造自得吾竊不敢自許乃優而柔之積	待 之 旨 非 深 造 自 得 吾 竊 不 敢 自 許 乃 優 而 柔 之 積 
X59n1105_001:0655b15	而思之忽於智者祖師言下廓然自悟渙如冰釋乃	而 思 之 忽 於 智 者 祖 師 言 下 廓 然 自 悟 渙 如 冰 釋 乃 
X59n1105_001:0655b16	與同學先達輩相與講論或稽首伏從者或攘臂拒	與 同 學 先 達 輩 相 與 講 論 或 稽 首 伏 從 者 或 攘 臂 拒 
X59n1105_001:0655b17	斥者法師喟然歎曰吾佛之道得之者謂之無諍三	斥 者 法 師 喟 然 歎 曰 吾 佛 之 道 得 之 者 謂 之 無 諍 三 
X59n1105_001:0655b18	昧尚非言思所到寧容戲論乎遂卷衣還鄉捿止舊	昧 尚 非 言 思 所 到 寧 容 戲 論 乎 遂 卷 衣 還 鄉 捿 止 舊 
X59n1105_001:0655b19	隱焚栢進月遠繼大蘇之風菜食水齋高慕赤城之	隱 焚 栢 進 月 遠 繼 大 蘇 之 風 菜 食 水 齋 高 慕 赤 城 之 
X59n1105_001:0655b20	節宴晦林野禪誦自適既而思曰吾祖有訓弘法是	節 宴 晦 林 野 禪 誦 自 適 既 而 思 曰 吾 祖 有 訓 弘 法 是 
X59n1105_001:0655b21	務莫作最後斷佛種人吾今專門獨善豈其孫謀耶	務 莫 作 最 後 斷 佛 種 人 吾 今 專 門 獨 善 豈 其 孫 謀 耶 
X59n1105_001:0655b22	於是負錫來吳闢絳紗于錢唐香嚴蘭若次遷東越	於 是 負 錫 來 吳 闢 絳 紗 于 錢 唐 香 嚴 蘭 若 次 遷 東 越 
X59n1105_001:0655b23	後居雲間即超果道場也法師纔至士庶風偃學眾	後 居 雲 間 即 超 果 道 場 也 法 師 纔 至 士 庶 風 偃 學 眾 
X59n1105_001:0655b24	雲集有時啟貝文揮犀柄圓音落落駭于群聽或陞	雲 集 有 時 啟 貝 文 揮 犀 柄 圓 音 落 落 駭 于 群 聽 或 陞 
X59n1105_001:0655c01	其堂或入其室一雲所雨莫不霑益講習之餘志在	其 堂 或 入 其 室 一 雲 所 雨 莫 不 霑 益 講 習 之 餘 志 在 
X59n1105_001:0655c02	興建導誘豪族力營福事雕彌陀聖像敞淨土懺室	興 建 導 誘 豪 族 力 營 福 事 雕 彌 陀 聖 像 敞 淨 土 懺 室 
X59n1105_001:0655c03	講堂函丈周遭舍宇所須供事一皆新之自是天台	講 堂 函 丈 周 遭 舍 宇 所 須 供 事 一 皆 新 之 自 是 天 台 
X59n1105_001:0655c04	之道淨土之教流于中吳者由師始也山家教觀大	之 道 淨 土 之 教 流 于 中 吳 者 由 師 始 也 山 家 教 觀 大 
X59n1105_001:0655c05	小部帙輪環講授不可具錄熈寧六年三月八日建	小 部 帙 輪 環 講 授 不 可 具 錄 熈 寧 六 年 三 月 八 日 建 
X59n1105_001:0655c06	光明懺會與眾同修期滿七日臨將解散召集徒屬	光 明 懺 會 與 眾 同 修 期 滿 七 日 臨 將 解 散 召 集 徒 屬 
X59n1105_001:0655c07	遽然告曰吾報緣齊此欲與汝輩訣別宜聽吾言即	遽 然 告 曰 吾 報 緣 齊 此 欲 與 汝 輩 訣 別 宜 聽 吾 言 即 
X59n1105_001:0655c08	舉涅槃遺教等文殷勤囑累其詞哀切舉眾垂淚言	舉 涅 槃 遺 教 等 文 殷 勤 囑 累 其 詞 哀 切 舉 眾 垂 淚 言 
X59n1105_001:0655c09	訖加趺儼然而逝異日火化得舍利數百粒粲然如	訖 加 趺 儼 然 而 逝 異 日 火 化 得 舍 利 數 百 粒 粲 然 如 
X59n1105_001:0655c10	珠火鍛鐵擊鏗然不壞非戒定慧力曷至于是其徒	珠 火 鍛 鐵 擊 鏗 然 不 壞 非 戒 定 慧 力 曷 至 于 是 其 徒 
X59n1105_001:0655c11	以餘骨建塔于縣西余山之慧日院春秋六十五僧	以 餘 骨 建 塔 于 縣 西 余 山 之 慧 日 院 春 秋 六 十 五 僧 
X59n1105_001:0655c12	臘五十三親度弟子曰贄通曰宗永曰宗式曰宗古	臘 五 十 三 親 度 弟 子 曰 贄 通 曰 宗 永 曰 宗 式 曰 宗 古 
X59n1105_001:0655c13	登門受法者不可勝計海慧圓師實得法之高弟一	登 門 受 法 者 不 可 勝 計 海 慧 圓 師 實 得 法 之 高 弟 一 
X59n1105_001:0655c14	日狀其行業從予丐文辭不得已因為編敘庶有補	日 狀 其 行 業 從 予 丐 文 辭 不 得 已 因 為 編 敘 庶 有 補 
X59n1105_001:0655c15	於僧史云。	於 僧 史 云 
X59n1105_001:0655c16	杭州雷峯廣慈法師行業記	杭 州 雷 峯 廣 慈 法 師 行 業 記 
X59n1105_001:0655c17	師名慧才字曇遠永嘉樂清王氏之子少有奇操樂	師 名 慧 才 字 曇 遠 永 嘉 樂 清 王 氏 之 子 少 有 奇 操 樂 
X59n1105_001:0655c18	道厭俗五歲投本邑白鶴寺怡芳為師遇祥符覃恩	道 厭 俗 五 歲 投 本 邑 白 鶴 寺 怡 芳 為 師 遇 祥 符 覃 恩 
X59n1105_001:0655c19	得剃度十三進具戒聞四明法智大師傳天台宗教	得 剃 度 十 三 進 具 戒 聞 四 明 法 智 大 師 傳 天 台 宗 教 
X59n1105_001:0655c20	法席頗盛遂往聽習而稟賦昏魯罔無所措乃曰吾	法 席 頗 盛 遂 往 聽 習 而 稟 賦 昏 魯 罔 無 所 措 乃 曰 吾 
X59n1105_001:0655c21	聞觀音大士弘誓利物有求必應吾將持觀音名課	聞 觀 音 大 士 弘 誓 利 物 有 求 必 應 吾 將 持 觀 音 名 課 
X59n1105_001:0655c22	大悲咒庶幾心智明發學通祖教一夕恍若睡夢見	大 悲 咒 庶 幾 心 智 明 發 學 通 祖 教 一 夕 恍 若 睡 夢 見 
X59n1105_001:0655c23	一梵僧長數丈輙呼師名因脫所著袈裟與師披掛	一 梵 僧 長 數 丈 輙 呼 師 名 因 脫 所 著 袈 裟 與 師 披 掛 
X59n1105_001:0655c24	囑云盡生記吾吾當助汝翌日一臨講會廓然開悟	囑 云 盡 生 記 吾 吾 當 助 汝 翌 日 一 臨 講 會 廓 然 開 悟 
X59n1105_001:0656a01	目矚耳聽有如夙習前後所聞無不洞曉朋儔驚異	目 矚 耳 聽 有 如 夙 習 前 後 所 聞 無 不 洞 曉 朋 儔 驚 異 
X59n1105_001:0656a02	摩肩疊足諮詢扣擊應酬無滯法智乃命為眾點讀	摩 肩 疊 足 諮 詢 扣 擊 應 酬 無 滯 法 智 乃 命 為 眾 點 讀 
X59n1105_001:0656a03	凡請益答義學眾環繞法智每於眾前稱其所得從	凡 請 益 答 義 學 眾 環 繞 法 智 每 於 眾 前 稱 其 所 得 從 
X59n1105_001:0656a04	此名流四方前輩推伏後詣錢唐天竺慈雲法師座	此 名 流 四 方 前 輩 推 伏 後 詣 錢 唐 天 竺 慈 雲 法 師 座 
X59n1105_001:0656a05	下服勤北面益有異聞既而解行老成學者蟻慕遂	下 服 勤 北 面 益 有 異 聞 既 而 解 行 老 成 學 者 蟻 慕 遂 
X59n1105_001:0656a06	於寶山廣嚴院領徒講授三年遷孤山竹閣又三年	於 寶 山 廣 嚴 院 領 徒 講 授 三 年 遷 孤 山 竹 閣 又 三 年 
X59n1105_001:0656a07	遷南山佛慧寺二十餘年度支毛公請住衢州浮石	遷 南 山 佛 慧 寺 二 十 餘 年 度 支 毛 公 請 住 衢 州 浮 石 
X59n1105_001:0656a08	院治平初知府沈公請歸住法慧寶閣太尉盧公奏	院 治 平 初 知 府 沈 公 請 歸 住 法 慧 寶 閣 太 尉 盧 公 奏 
X59n1105_001:0656a09	廣慈之號年老求退杭人惜其去建庵于南山之雷	廣 慈 之 號 年 老 求 退 杭 人 惜 其 去 建 庵 于 南 山 之 雷 
X59n1105_001:0656a10	峯壽八十六臘七十三講過經論為眾授戒不可勝	峯 壽 八 十 六 臘 七 十 三 講 過 經 論 為 眾 授 戒 不 可 勝 
X59n1105_001:0656a11	數感應事迹避誕不書師平生以大悲呪為憑伎少	數 感 應 事 迹 避 誕 不 書 師 平 生 以 大 悲 呪 為 憑 伎 少 
X59n1105_001:0656a12	時甞翹跪一晝後誦之無倦色自後每一跪以百八	時 甞 翹 跪 一 晝 後 誦 之 無 倦 色 自 後 每 一 跪 以 百 八 
X59n1105_001:0656a13	為期又欲誓生安養翹跪一晝夜課彌陀名其至誠	為 期 又 欲 誓 生 安 養 翹 跪 一 晝 夜 課 彌 陀 名 其 至 誠 
X59n1105_001:0656a14	皆類此將終得異夢乃曰吾生淨土決矣遂更衣起	皆 類 此 將 終 得 異 夢 乃 曰 吾 生 淨 土 決 矣 遂 更 衣 起 
X59n1105_001:0656a15	坐書偈讚佛偈畢泊然而化實元豐六年五月二十	坐 書 偈 讚 佛 偈 畢 泊 然 而 化 實 元 豐 六 年 五 月 二 十 
X59n1105_001:0656a16	一日也是年閏六月十日其徒奉全身葬于庵之右	一 日 也 是 年 閏 六 月 十 日 其 徒 奉 全 身 葬 于 庵 之 右 
X59n1105_001:0656a17	立塔以識之師性恬貌古少語寡欲舉止沉厚與人	立 塔 以 識 之 師 性 恬 貌 古 少 語 寡 欲 舉 止 沉 厚 與 人 
X59n1105_001:0656a18	慈和天台教門諸家異論師資相戾喧動江浙而師	慈 和 天 台 教 門 諸 家 異 論 師 資 相 戾 喧 動 江 浙 而 師 
X59n1105_001:0656a19	盡己所知循循講訓善否短長未甞形齒高而不介	盡 己 所 知 循 循 講 訓 善 否 短 長 未 甞 形 齒 高 而 不 介 
X59n1105_001:0656a20	和而不流往來錢唐四十餘年不與俗接所在領眾	和 而 不 流 往 來 錢 唐 四 十 餘 年 不 與 俗 接 所 在 領 眾 
X59n1105_001:0656a21	供事充給公卿仕人望風師敬養高任世凡百不謀	供 事 充 給 公 卿 仕 人 望 風 師 敬 養 高 任 世 凡 百 不 謀 
X59n1105_001:0656a22	而至非福慧兼備曷至于此哉平居大小二食朝晚	而 至 非 福 慧 兼 備 曷 至 于 此 哉 平 居 大 小 二 食 朝 晚 
X59n1105_001:0656a23	講誨雖病未甞違眾辭老入庵終身不出雖威權豪	講 誨 雖 病 未 甞 違 眾 辭 老 入 庵 終 身 不 出 雖 威 權 豪 
X59n1105_001:0656a24	勢竟不能屈真一代之高僧也登門授道不計數親	勢 竟 不 能 屈 真 一 代 之 高 僧 也 登 門 授 道 不 計 數 親 
X59n1105_001:0656b01	度弟子凡十人而法宗者一日條目其事以記文見	度 弟 子 凡 十 人 而 法 宗 者 一 日 條 目 其 事 以 記 文 見 
X59n1105_001:0656b02	囑予甞從師稟戒知師頗詳因為編敘以備後世作	囑 予 甞 從 師 稟 戒 知 師 頗 詳 因 為 編 敘 以 備 後 世 作 
X59n1105_001:0656b03	傳者云。	傳 者 云 
X59n1105_001:0656b04	杭州祥符寺瑛法師骨塔銘	杭 州 祥 符 寺 瑛 法 師 骨 塔 銘 
X59n1105_001:0656b05	師名擇瑛字韞之桐江俞氏子母王氏嘗夢二日相	師 名 擇 瑛 字 韞 之 桐 江 俞 氏 子 母 王 氏 嘗 夢 二 日 相 
X59n1105_001:0656b06	趂而至并貫于懷因而有娠且疑必孕二子焉逮月	趂 而 至 并 貫 于 懷 因 而 有 娠 且 疑 必 孕 二 子 焉 逮 月 
X59n1105_001:0656b07	滿止誕一男次年復姙娠又產一男始應二日之夢	滿 止 誕 一 男 次 年 復 姙 娠 又 產 一 男 始 應 二 日 之 夢 
X59n1105_001:0656b08	父母異之俱令出家各以經業得剃度然皆明敏好	父 母 異 之 俱 令 出 家 各 以 經 業 得 剃 度 然 皆 明 敏 好 
X59n1105_001:0656b09	學有志節長子名子欽字希固受業于錢唐淨住院	學 有 志 節 長 子 名 子 欽 字 希 固 受 業 于 錢 唐 淨 住 院 
X59n1105_001:0656b10	晚出遊學卒於天台山次子即法師也師幼失所恃	晚 出 遊 學 卒 於 天 台 山 次 子 即 法 師 也 師 幼 失 所 恃 
X59n1105_001:0656b11	隨父來杭始脫素于南山之瑞峯後禮壽寧院處邦	隨 父 來 杭 始 脫 素 于 南 山 之 瑞 峯 後 禮 壽 寧 院 處 邦 
X59n1105_001:0656b12	為師既具戒品首學戒律俊邁之聲已出流輩師以	為 師 既 具 戒 品 首 學 戒 律 俊 邁 之 聲 已 出 流 輩 師 以 
X59n1105_001:0656b13	始學頗亦自負熈寧中東掖山神悟法師來止寶覺	始 學 頗 亦 自 負 熈 寧 中 東 掖 山 神 悟 法 師 來 止 寶 覺 
X59n1105_001:0656b14	師往見之一聞講唱慴然媿伏乃曰不意叔世復有	師 往 見 之 一 聞 講 唱 慴 然 媿 伏 乃 曰 不 意 叔 世 復 有 
X59n1105_001:0656b15	斯人此真吾師幾不遇也於是虗心潔己北面師事	斯 人 此 真 吾 師 幾 不 遇 也 於 是 虗 心 潔 己 北 面 師 事 
X59n1105_001:0656b16	摳衣請教朝夕匪懈神悟亦頗器之師雖博涉經論	摳 衣 請 教 朝 夕 匪 懈 神 悟 亦 頗 器 之 師 雖 博 涉 經 論 
X59n1105_001:0656b17	獨於法華尤為得意因看不二門金剛錍不寐者數	獨 於 法 華 尤 為 得 意 因 看 不 二 門 金 剛 錍 不 寐 者 數 
X59n1105_001:0656b18	月遂以所得白師師曰法華妙旨歸乎自己宜善護	月 遂 以 所 得 白 師 師 曰 法 華 妙 旨 歸 乎 自 己 宜 善 護 
X59n1105_001:0656b19	持勿自輕也但恐摩尼至寶投于弊囊非所宜耳自	持 勿 自 輕 也 但 恐 摩 尼 至 寶 投 于 弊 囊 非 所 宜 耳 自 
X59n1105_001:0656b20	是學行著聞方朋嚮慕如鏡去垢則有像斯分如鐘	是 學 行 著 聞 方 朋 嚮 慕 如 鏡 去 垢 則 有 像 斯 分 如 鐘 
X59n1105_001:0656b21	中虗則隨叩而應其為道也不羈於相不蕩於空其	中 虗 則 隨 叩 而 應 其 為 道 也 不 羈 於 相 不 蕩 於 空 其 
X59n1105_001:0656b22	為人也不附於時不滯於物言無委曲行無便侫播	為 人 也 不 附 於 時 不 滯 於 物 言 無 委 曲 行 無 便 侫 播 
X59n1105_001:0656b23	遷南北為法忘勞行止隨緣去留在我或領眾住持	遷 南 北 為 法 忘 勞 行 止 隨 緣 去 留 在 我 或 領 眾 住 持 
X59n1105_001:0656b24	或寓居講演蘇杭湖秀歷二十餘處中年多病遂居	或 寓 居 講 演 蘇 杭 湖 秀 歷 二 十 餘 處 中 年 多 病 遂 居 
X59n1105_001:0656c01	祥符古剎一揮麈柄緇儒雲集洪音迅辯聽者莫不	祥 符 古 剎 一 揮 麈 柄 緇 儒 雲 集 洪 音 迅 辯 聽 者 莫 不 
X59n1105_001:0656c02	耳聳目貽歎其頴脫元符二年春得疾藥不可療臨	耳 聳 目 貽 歎 其 頴 脫 元 符 二 年 春 得 疾 藥 不 可 療 臨 
X59n1105_001:0656c03	行自省曰吾二十年專弘上乘啟悟群庶豈謂嬰茲	行 自 省 曰 吾 二 十 年 專 弘 上 乘 啟 悟 群 庶 豈 謂 嬰 茲 
X59n1105_001:0656c04	疾苦力不能制將非所傳未契聖意乎遂以平生著	疾 苦 力 不 能 制 將 非 所 傳 未 契 聖 意 乎 遂 以 平 生 著 
X59n1105_001:0656c05	撰對眾火之奮身而起面西凭机命眾誦彌陀經纔	撰 對 眾 火 之 奮 身 而 起 面 西 凭 机 命 眾 誦 彌 陀 經 纔 
X59n1105_001:0656c06	及流通奄然息絕實三月二十九日也壽五十五臘	及 流 通 奄 然 息 絕 實 三 月 二 十 九 日 也 壽 五 十 五 臘 
X59n1105_001:0656c07	三十二後五日闍維於下湖之野是日素幡滿路香	三 十 二 後 五 日 闍 維 於 下 湖 之 野 是 日 素 幡 滿 路 香 
X59n1105_001:0656c08	木成[卄/積]道俗追送數里間車馬不容火滅得遺骸散	木 成 [卄積] 道 俗 追 送 數 里 間 車 馬 不 容 火 滅 得 遺 骸 散 
X59n1105_001:0656c09	于湖中或謂法師有益於世一旦歸寂而遺風餘懿	于 湖 中 或 謂 法 師 有 益 於 世 一 旦 歸 寂 而 遺 風 餘 懿 
X59n1105_001:0656c10	泯然無聞殆非我曹所忍遂使人漉之止得半許立	泯 然 無 聞 殆 非 我 曹 所 忍 遂 使 人 漉 之 止 得 半 許 立 
X59n1105_001:0656c11	塔葬于靈芝懺室後蓮池之西請予為銘予與師童	塔 葬 于 靈 芝 懺 室 後 蓮 池 之 西 請 予 為 銘 予 與 師 童 
X59n1105_001:0656c12	稚時已相往還以至同試經同學教知師頗詳故不	稚 時 已 相 往 還 以 至 同 試 經 同 學 教 知 師 頗 詳 故 不 
X59n1105_001:0656c13	敢辭銘曰。	敢 辭 銘 曰 
X59n1105_001:0656c14	　至聖降靈　　唯為一實　　鷲嶺開權　　鶴林扶律	 至 聖 降 靈 唯 為 一 實 鷲 嶺 開 權 鶴 林 扶 律 
X59n1105_001:0656c15	　天台妙悟　　章安祖述　　不有法師　　孰造淵密	 天 台 妙 悟 章 安 祖 述 不 有 法 師 孰 造 淵 密 
X59n1105_001:0656c16	　區其善否　　糾其得失　　住有沉空　　虎皮羊質	 區 其 善 否 糾 其 得 失 住 有 沉 空 虎 皮 羊 質 
X59n1105_001:0656c17	　若夫冥乎真者　　無動無出　　繫乎數者　　有始有卒	 若 夫 冥 乎 真 者 無 動 無 出 繫 乎 數 者 有 始 有 卒 
X59n1105_001:0656c18	　收種凭机　　加趺掩室　　香燼有身　　塔藏遺骨	 收 種 凭 机 加 趺 掩 室 香 燼 有 身 塔 藏 遺 骨 
X59n1105_001:0656c19	　荷花開謝　　湖光出沒　　留示諸徒　　仰止奚畢	 荷 花 開 謝 湖 光 出 沒 留 示 諸 徒 仰 止 奚 畢 
X59n1105_001:0656c20	越州餘姚異闍棃塔銘	越 州 餘 姚 異 闍 棃 塔 銘 
X59n1105_001:0656c21	釋單異字隱之越州餘姚杜氏子丱角時已有超拔	釋 單 異 字 隱 之 越 州 餘 姚 杜 氏 子 丱 角 時 已 有 超 拔 
X59n1105_001:0656c22	之志脫素于龍泉寺禮清序為師遇皇祐普恩得剃	之 志 脫 素 于 龍 泉 寺 禮 清 序 為 師 遇 皇 祐 普 恩 得 剃 
X59n1105_001:0656c23	度既具戒品負笈挈囊學天台教於四明贇法師自	度 既 具 戒 品 負 笈 挈 囊 學 天 台 教 於 四 明 贇 法 師 自 
X59n1105_001:0656c24	後徧歷諸方知新溫故天竺明智雷峯廣慈皆登門	後 徧 歷 諸 方 知 新 溫 故 天 竺 明 智 雷 峯 廣 慈 皆 登 門 
X59n1105_001:0657a01	入室孜孜扣擊餘二十年所業既成遂還舊隱道俗	入 室 孜 孜 扣 擊 餘 二 十 年 所 業 既 成 遂 還 舊 隱 道 俗 
X59n1105_001:0657a02	或以住持強之皆確然不就柰何耆舊篤迫事不能	或 以 住 持 強 之 皆 確 然 不 就 柰 何 耆 舊 篤 迫 事 不 能 
X59n1105_001:0657a03	已遂於本寺講演圓乘聽眾悅服晚年謝去人事掩	已 遂 於 本 寺 講 演 圓 乘 聽 眾 悅 服 晚 年 謝 去 人 事 掩 
X59n1105_001:0657a04	關不出嚴治一室專修淨業禮佛誦經不舍晝夜崇	關 不 出 嚴 治 一 室 專 修 淨 業 禮 佛 誦 經 不 舍 晝 夜 崇 
X59n1105_001:0657a05	寧改元夏制將解忽染微恙至十九日召集徒屬焚	寧 改 元 夏 制 將 解 忽 染 微 恙 至 十 九 日 召 集 徒 屬 焚 
X59n1105_001:0657a06	香告曰吾生淨土時已到矣當乘金剛臺隨佛西邁	香 告 曰 吾 生 淨 土 時 已 到 矣 當 乘 金 剛 臺 隨 佛 西 邁 
X59n1105_001:0657a07	願勉力進修可得相見言訖索湯沐浴手結佛印泊	願 勉 力 進 修 可 得 相 見 言 訖 索 湯 沐 浴 手 結 佛 印 泊 
X59n1105_001:0657a08	然坐滅是月二十五日火化于西郭而灰骨間舌根	然 坐 滅 是 月 二 十 五 日 火 化 于 西 郭 而 灰 骨 間 舌 根 
X59n1105_001:0657a09	數珠儼然如故得非誦持之効歟其徒以某年某月	數 珠 儼 然 如 故 得 非 誦 持 之 効 歟 其 徒 以 某 年 某 月 
X59n1105_001:0657a10	葬于當山之西峯壽七十六臘五十二平居誦普賢	葬 于 當 山 之 西 峯 壽 七 十 六 臘 五 十 二 平 居 誦 普 賢 
X59n1105_001:0657a11	觀經萬卷法華經五千部彌陀經萬卷佛號不計數	觀 經 萬 卷 法 華 經 五 千 部 彌 陀 經 萬 卷 佛 號 不 計 數 
X59n1105_001:0657a12	一子曰德懋二弟曰覃逸曰覃悅悅見為僧首甞從	一 子 曰 德 懋 二 弟 曰 覃 逸 曰 覃 悅 悅 見 為 僧 首 甞 從 
X59n1105_001:0657a13	予學律一日具錄其事求銘以識其塔銘曰。	予 學 律 一 日 具 錄 其 事 求 銘 以 識 其 塔 銘 曰 
X59n1105_001:0657a14	　惟師為學　　有而若無　　惟師為行　　實而若虗	 惟 師 為 學 有 而 若 無 惟 師 為 行 實 而 若 虗 
X59n1105_001:0657a15	　形器化矣　　珠舌儼如　　白業斯著　　青史宜書	 形 器 化 矣 珠 舌 儼 如 白 業 斯 著 青 史 宜 書 
X59n1105_001:0657a16	越州漁浦淨慧大師塔銘	越 州 漁 浦 淨 慧 大 師 塔 銘 
X59n1105_001:0657a17	大師蕭然漁浦章氏子少孤與兄同事母年甫弱冠	大 師 蕭 然 漁 浦 章 氏 子 少 孤 與 兄 同 事 母 年 甫 弱 冠 
X59n1105_001:0657a18	知兄力能幹家遂白母求脫俗禮淨慧院子蘭為師	知 兄 力 能 幹 家 遂 白 母 求 脫 俗 禮 淨 慧 院 子 蘭 為 師 
X59n1105_001:0657a19	嘉祐四年得剃度明年具戒諱清沼字澄之自少有	嘉 祐 四 年 得 剃 度 明 年 具 戒 諱 清 沼 字 澄 之 自 少 有 
X59n1105_001:0657a20	膽氣善營眾事好賓客胸中豁如也於是眾推主事	膽 氣 善 營 眾 事 好 賓 客 胸 中 豁 如 也 於 是 眾 推 主 事 
X59n1105_001:0657a21	凡三十餘年其先院宇卑陋師乃勠力興建除大殿	凡 三 十 餘 年 其 先 院 宇 卑 陋 師 乃 勠 力 興 建 除 大 殿 
X59n1105_001:0657a22	外廊廡堂舍皆鼎新之元豐三年建轉輪藏始則募	外 廊 廡 堂 舍 皆 鼎 新 之 元 豐 三 年 建 轉 輪 藏 始 則 募 
X59n1105_001:0657a23	眾計用不足乃盡輸囊長至於冬無衾襦夏無絺綌	眾 計 用 不 足 乃 盡 輸 囊 長 至 於 冬 無 衾 襦 夏 無 絺 綌 
X59n1105_001:0657a24	而未始有倦色元祐中余過蓀溪次命余結大界講	而 未 始 有 倦 色 元 祐 中 余 過 蓀 溪 次 命 余 結 大 界 講 
X59n1105_001:0657b01	彌陀經受菩薩律儀自是專持齋戒食後雖湯茶不	彌 陀 經 受 菩 薩 律 儀 自 是 專 持 齋 戒 食 後 雖 湯 茶 不 
X59n1105_001:0657b02	進晚年謝絕人事於院之西北隅搆堂曰忘緣別開	進 晚 年 謝 絕 人 事 於 院 之 西 北 隅 搆 堂 曰 忘 緣 別 開 
X59n1105_001:0657b03	懺室看華嚴十六觀經繫念彌陀早晚佛事不輟紹	懺 室 看 華 嚴 十 六 觀 經 繫 念 彌 陀 早 晚 佛 事 不 輟 紹 
X59n1105_001:0657b04	聖二年春得疾聞余赴四明築壇舟次西陵遣弟子	聖 二 年 春 得 疾 聞 余 赴 四 明 築 壇 舟 次 西 陵 遣 弟 子 
X59n1105_001:0657b05	道淵召余且欲敘別遂往見之雖已在膏肓而精爽	道 淵 召 余 且 欲 敘 別 遂 往 見 之 雖 已 在 膏 肓 而 精 爽 
X59n1105_001:0657b06	不亂一日呼左右擊磬厲聲稱佛逾於平時其徒乃	不 亂 一 日 呼 左 右 擊 磬 厲 聲 稱 佛 逾 於 平 時 其 徒 乃 
X59n1105_001:0657b07	集眾諷經師自稱普賢懺悔發願迴向三偈已泊然	集 眾 諷 經 師 自 稱 普 賢 懺 悔 發 願 迴 向 三 偈 已 泊 然 
X59n1105_001:0657b08	息絕是年十月葬全身于院側楓林下俗壽六十三	息 絕 是 年 十 月 葬 全 身 于 院 側 楓 林 下 俗 壽 六 十 三 
X59n1105_001:0657b09	僧臘三十七度弟子六人法孫希深具狀老師平生	僧 臘 三 十 七 度 弟 子 六 人 法 孫 希 深 具 狀 老 師 平 生 
X59n1105_001:0657b10	事業從予丐銘以表其塔銘曰。	事 業 從 予 丐 銘 以 表 其 塔 銘 曰 
X59n1105_001:0657b11	　師之存兮漁江之人翕然如歸	 師 之 存 兮 漁 江 之 人 翕 然 如 歸 
X59n1105_001:0657b12	　師之亡兮漁江之人寂然無依	 師 之 亡 兮 漁 江 之 人 寂 然 無 依 
X59n1105_001:0657b13	　嗚呼大師之為人也茲焉可知	 嗚 呼 大 師 之 為 人 也 茲 焉 可 知 
X59n1105_001:0657b14	溫州褒法師行業錄序	溫 州 褒 法 師 行 業 錄 序 
X59n1105_001:0657b15	法師名契褒字天錫永嘉橫陽徐氏子幼歲厭俗投	法 師 名 契 褒 字 天 錫 永 嘉 橫 陽 徐 氏 子 幼 歲 厭 俗 投 
X59n1105_001:0657b16	興業寺壽聖院出家剃髮二十進具戒遂遊學四方	興 業 寺 壽 聖 院 出 家 剃 髮 二 十 進 具 戒 遂 遊 學 四 方 
X59n1105_001:0657b17	至越州天衣山見曇翼禪師生平事業慨然有景慕	至 越 州 天 衣 山 見 曇 翼 禪 師 生 平 事 業 慨 然 有 景 慕 
X59n1105_001:0657b18	之志誓發心終身誦經為業俗年七十八至和改元	之 志 誓 發 心 終 身 誦 經 為 業 俗 年 七 十 八 至 和 改 元 
X59n1105_001:0657b19	十二月二十七日澡浴易衣已念佛而終其諸大乘	十 二 月 二 十 七 日 澡 浴 易 衣 已 念 佛 而 終 其 諸 大 乘 
X59n1105_001:0657b20	經呪佛名或目覧口誦或刺血書寫或逐字敬禮並	經 呪 佛 名 或 目 覧 口 誦 或 刺 血 書 寫 或 逐 字 敬 禮 並 
X59n1105_001:0657b21	具錄如右當時文士有過其塔率多留詠略錄其三	具 錄 如 右 當 時 文 士 有 過 其 塔 率 多 留 詠 略 錄 其 三 
X59n1105_001:0657b22	章則師之功行可見矣。	章 則 師 之 功 行 可 見 矣 
X59n1105_001:0657b23	　飛霜飛露寒空寒　　夜夜夜半冰欄干	 飛 霜 飛 露 寒 空 寒 夜 夜 夜 半 冰 欄 干 
X59n1105_001:0657b24	　紫皇天眾合指掌　　聽誦字字到日上	 紫 皇 天 眾 合 指 掌 聽 誦 字 字 到 日 上 
X59n1105_001:0657c01	永嘉周侃。	永 嘉 周 侃 
X59n1105_001:0657c02	　金猊烟噴空閑堂　　經聲松韻和清商	 金 猊 烟 噴 空 閑 堂 經 聲 松 韻 和 清 商 
X59n1105_001:0657c03	　西風月落寒夜長　　白芙蓉滿心地香	 西 風 月 落 寒 夜 長 白 芙 蓉 滿 心 地 香 
X59n1105_001:0657c04	天台長吉。	天 台 長 吉 
X59n1105_001:0657c05	　應向鷲峰親得記　　醍醐香味滿心田	 應 向 鷲 峰 親 得 記 醍 醐 香 味 滿 心 田 
X59n1105_001:0657c06	　人間劫石終須壞　　難壞吾□舌上蓮	 人 間 劫 石 終 須 壞 難 壞 吾 舌 上 蓮 
X59n1105_001:0657c07	不記姓名。	不 記 姓 名 
X59n1105_001:0657c08	湖州八聖寺鑑寺主傳	湖 州 八 聖 寺 鑑 寺 主 傳 
X59n1105_001:0657c09	師名惟鑑字公照德清嘉育沈氏之子少厭塵俗依	師 名 惟 鑑 字 公 照 德 清 嘉 育 沈 氏 之 子 少 厭 塵 俗 依 
X59n1105_001:0657c10	寺僧有章脫素年十六試經業剃度既具戒品從長	寺 僧 有 章 脫 素 年 十 六 試 經 業 剃 度 既 具 戒 品 從 長 
X59n1105_001:0657c11	水子璿縉雲仲希學賢首經論又從安吉羅漢長老	水 子 璿 縉 雲 仲 希 學 賢 首 經 論 又 從 安 吉 羅 漢 長 老 
X59n1105_001:0657c12	參問禪理晚歸本居眾推以董寺事師口不沾葷囊	參 問 禪 理 晚 歸 本 居 眾 推 以 董 寺 事 師 口 不 沾 葷 囊 
X59n1105_001:0657c13	無餘積所獲施利畢歸營福言行繩準舉措公正其	無 餘 積 所 獲 施 利 畢 歸 營 福 言 行 繩 準 舉 措 公 正 其 
X59n1105_001:0657c14	徒莫不敬服建觀音院啟長堂鑄鐘結界皆勠力為	徒 莫 不 敬 服 建 觀 音 院 啟 長 堂 鑄 鐘 結 界 皆 勠 力 為 
X59n1105_001:0657c15	之募萬餘人為社同崇淨業以旃檀木刻西方三聖	之 募 萬 餘 人 為 社 同 崇 淨 業 以 旃 檀 木 刻 西 方 三 聖 
X59n1105_001:0657c16	早暮懺念中宵施食終身不輟閱大藏一周誦法華	早 暮 懺 念 中 宵 施 食 終 身 不 輟 閱 大 藏 一 周 誦 法 華 
X59n1105_001:0657c17	千部光明萬部如是凡三十餘年孜孜不懈而世鮮	千 部 光 明 萬 部 如 是 凡 三 十 餘 年 孜 孜 不 懈 而 世 鮮 
X59n1105_001:0657c18	有知者噫非僧傳所謂高而不名者歟元祐五年十	有 知 者 噫 非 僧 傳 所 謂 高 而 不 名 者 歟 元 祐 五 年 十 
X59n1105_001:0657c19	二月二十四日微恙不起越三日午時澡浴易衣集	二 月 二 十 四 日 微 恙 不 起 越 三 日 午 時 澡 浴 易 衣 集 
X59n1105_001:0657c20	眾持諷加趺瞑目屈指為印泊然化去數日方殮體	眾 持 諷 加 趺 瞑 目 屈 指 為 印 泊 然 化 去 數 日 方 殮 體 
X59n1105_001:0657c21	貌儼如俗齒七十九僧夏六十三弟子輩以明年三	貌 儼 如 俗 齒 七 十 九 僧 夏 六 十 三 弟 子 輩 以 明 年 三 
X59n1105_001:0657c22	月十三日闍維之仍錄平生事業請文於余故為編	月 十 三 日 闍 維 之 仍 錄 平 生 事 業 請 文 於 余 故 為 編 
X59n1105_001:0657c23	次庶有補於同道云。	次 庶 有 補 於 同 道 云 
X59n1105_001:0657c24	溫州都僧正持正大師行業記	溫 州 都 僧 正 持 正 大 師 行 業 記 
X59n1105_001:0658a01	大觀元年九月十五日午未間永嘉都僧正持正律	大 觀 元 年 九 月十五日 午 未 間 永 嘉 都 僧 正 持 正 律 
X59n1105_001:0658a02	師歸寂于城西之壽聖院前三日命眾僧諷十六觀	師 歸 寂 于 城 西 之 壽 聖 院 前 三 日 命 眾 僧 諷 十 六 觀 
X59n1105_001:0658a03	彌陀等經師亦合掌虔恭隨聲而和將終乃指西向	彌 陀 等 經 師 亦 合 掌 虔 恭 隨 聲 而 和 將 終 乃 指 西 向 
X59n1105_001:0658a04	云此吾所歸處也良久奄然息絕至十月二十三日	云 此 吾 所 歸 處 也 良 久 奄 然 息 絕 至 十 月 二 十 三 日 
X59n1105_001:0658a05	茶毗于西郊發棺投炬膚體如生唇頰如紅蓮火滅	茶 毗 于 西 郊 發 棺 投 炬 膚 體 如 生 唇 頰 如 紅 蓮 火 滅 
X59n1105_001:0658a06	得舍利不勝數至明年某月某日葬遺骨于西岑駐	得 舍 利 不 勝 數 至 明 年 某 月 某 日 葬 遺 骨 于 西 岑 駐 
X59n1105_001:0658a07	旌亭之南郊立塔以識之親度上首曰知孟具狀先	旌 亭 之 南 郊 立 塔 以 識 之 親 度 上 首 曰 知 孟 具 狀 先 
X59n1105_001:0658a08	師平生行業求文為記予尊僧正實為先達僧正視	師 平 生 行 業 求 文 為 記 予 尊 僧 正 實 為 先 達 僧 正 視 
X59n1105_001:0658a09	予不以晚輩抑與師有舊故不敢辭師諱靈玩字占	予 不 以 晚 輩 抑 與 師 有 舊 故 不 敢 辭 師 諱 靈 玩 字 占 
X59n1105_001:0658a10	叔本郡宋氏子童年厭世禮開元寺妙明僧正曇可	叔 本 郡 宋 氏 子 童 年 厭 世 禮 開 元 寺 妙 明 僧 正 曇 可 
X59n1105_001:0658a11	為師二十三試經業得剃度當年納具戒即有志于	為 師 二 十 三 試 經 業 得 剃 度 當 年 納 具 戒 即 有 志 于 
X59n1105_001:0658a12	學聞天台真悟律師闢絳紗于錢唐遂與同友仲卿	學 聞 天 台 真 悟 律 師 闢 絳 紗 于 錢 唐 遂 與 同 友 仲 卿 
X59n1105_001:0658a13	而就學焉敏銳剋勤寸陰不癈儒老百氏餘力旁求	而 就 學 焉 敏 銳 剋 勤 寸 陰 不 癈 儒 老 百 氏 餘 力 旁 求 
X59n1105_001:0658a14	當時卿玩之名藉藉稱于教肆既而還鄉卿迺導誘	當 時 卿 玩 之 名 藉 藉 稱 于 教 肆 既 而 還 鄉 卿 迺 導 誘 
X59n1105_001:0658a15	親族重建戒壇壇成未幾不幸早世其先壇上不立	親 族 重 建 戒 壇 壇 成 未 幾 不 幸 早 世 其 先 壇 上 不 立 
X59n1105_001:0658a16	佛像師欲立之而眾議紛挐是否未決師於眾中袖	佛 像 師 欲 立 之 而 眾 議 紛 挐 是 否 未 決 師 於 眾 中 袖 
X59n1105_001:0658a17	出戒壇經證之眾遂默伏自是壇場製度一稟於師	出 戒 壇 經 證 之 眾 遂 默 伏 自 是 壇 場 製 度 一 稟 於 師 
X59n1105_001:0658a18	仍立南山祖堂於壇院之左既而學業內充名聞外	仍 立 南 山 祖 堂 於 壇 院 之 左 既 而 學 業 內 充 名 聞 外 
X59n1105_001:0658a19	溢於是眾命住本寺教院法明忠老當代之名匠一	溢 於 是 眾 命 住 本 寺 教 院 法 明 忠 老 當 代 之 名 匠 一 
X59n1105_001:0658a20	日過門正當講次因而就聽講罷執師手曰吾鄉善	日 過 門 正 當 講 次 因 而 就 聽 講 罷 執 師 手 曰 吾 鄉 善 
X59n1105_001:0658a21	講唯師一人而已自後凡有登門指令從師先學戒	講 唯 師 一 人 而 已 自 後 凡 有 登 門 指 令 從 師 先 學 戒 
X59n1105_001:0658a22	律然後可習經論次住永安常寧律院又遷東安教	律 然 後 可 習 經 論 次 住 永 安 常 寧 律 院 又 遷 東 安 教 
X59n1105_001:0658a23	院復遷杭州普寧寺尋歸本寂禪院後居大雲律省	院 復 遷 杭 州 普 寧 寺 尋 歸 本 寂 禪 院 後 居 大 雲 律 省 
X59n1105_001:0658a24	師以不倦誨人來學輻湊舍宇為之不容眾信傾財	師 以 不 倦 誨 人 來 學 輻 湊 舍 宇 為 之 不 容 眾 信 傾 財 
X59n1105_001:0658b01	鼎新蓋造不數載而成因命演法處為毗尼講堂塑	鼎 新 蓋 造 不 數 載 而 成 因 命 演 法 處 為 毗 尼 講 堂 塑 
X59n1105_001:0658b02	律宗祖像列祀于閣置律乘教藏緘于丈室自此人	律 宗 祖 像 列 祀 于 閣 置 律 乘 教 藏 緘 于 丈 室 自 此 人 
X59n1105_001:0658b03	皆號為毗尼師焉郡倅唐公(穀)舉師為僧判次遷副	皆 號 為 毗 尼 師 焉 郡 倅 唐 公 穀 舉 師 為 僧 判 次 遷 副 
X59n1105_001:0658b04	僧正郡守張公(濟)性嚴少交游待師獨厚又遷都僧	僧 正 郡 守 張 公 濟 性 嚴 少 交 游 待 師 獨 厚 又 遷 都 僧 
X59n1105_001:0658b05	正給帖令揭額為十方律院郡守楊公(蟠)知師公正	正 給 帖 令 揭 額 為 十 方 律 院 郡 守 楊 公 蟠 知 師 公 正 
X59n1105_001:0658b06	凡僧門事盡委處斷仍為親書額字贈毗尼講堂詩	凡 僧 門 事 盡 委 處 斷 仍 為 親 書 額 字 贈 毗 尼 講 堂 詩 
X59n1105_001:0658b07	見于永嘉百詠大夫吳公(君平)讚師畫像盛稱其美自	見 于 永 嘉 百 詠 大 夫 吳 公 君 平 讚 師 畫 像 盛 稱 其 美 自 
X59n1105_001:0658b08	僧判至都正掌握教門二十餘年略無遺缺數以病	僧 判 至 都 正 掌 握 教 門 二 十 餘 年 略 無 遺 缺 數 以 病 
X59n1105_001:0658b09	辭後方獲免師昔甞臨壇度戒位在第三知郡石公	辭 後 方 獲 免 師 昔 甞 臨 壇 度 戒 位 在 第 三 知 郡 石 公 
X59n1105_001:0658b10	(景立)以為度戒事重宜選德人餘皆黜退獨留師一	 景 立 以 為 度 戒 事 重 宜 選 德 人 餘 皆 黜 退 獨 留 師 一 
X59n1105_001:0658b11	人仍推為壇長萬口皆謂綱紀壇場得其人矣師少	人 仍 推 為 壇 長 萬 口 皆 謂 綱 紀 壇 場 得 其 人 矣 師 少 
X59n1105_001:0658b12	居學地不憚勞苦至於祖師三大部本講十記諸餘	居 學 地 不 憚 勞 苦 至 於 祖 師 三 大 部 本 講 十 記 諸 餘 
X59n1105_001:0658b13	卷帙皆親手書之逮本寺遭爇悉為煨燼復出錢唐	卷 帙 皆 親 手 書 之 逮 本 寺 遭 爇 悉 為 煨 燼 復 出 錢 唐 
X59n1105_001:0658b14	傳寫以備撿閱師講學外於西方淨業信願甚篤甞	傳 寫 以 備 撿 閱 師 講 學 外 於 西 方 淨 業 信 願 甚 篤 甞 
X59n1105_001:0658b15	命工繪彌陀觀音勢至三聖像隨身奉事至老愈勤	命 工 繪 彌 陀 觀 音 勢 至 三 聖 像 隨 身 奉 事 至 老 愈 勤 
X59n1105_001:0658b16	凡有少善悉嚴淨域故隨處坐臥面不背西日誦彌	凡 有 少 善 悉 嚴 淨 域 故 隨 處 坐 臥 面 不 背 西 日 誦 彌 
X59n1105_001:0658b17	陀經四十八徧酷愛飛山往生傳鏤板印施為眾銷	陀 經 四 十 八 徧 酷 愛 飛 山 往 生 傳 鏤 板 印 施 為 眾 銷 
X59n1105_001:0658b18	釋講行事鈔十五過羯磨疏七過戒本疏八過諸小	釋 講 行 事 鈔 十 五 過 羯 磨 疏 七 過 戒 本 疏 八 過 諸 小 
X59n1105_001:0658b19	部帙不可悉數自餘法華光明十六觀普賢行願諸	部 帙 不 可 悉 數 自 餘 法 華 光 明 十 六 觀 普 賢 行 願 諸 
X59n1105_001:0658b20	小經呪日別看誦以為常業凡所施物隨得隨散衣	小 經 呪 日 別 看 誦 以 為 常 業 凡 所 施 物 隨 得 隨 散 衣 
X59n1105_001:0658b21	盂之外唯教乘數百軸耳登門受道前後往來二千	盂 之 外 唯 教 乘 數 百 軸 耳 登 門 受 道 前 後 往 來 二 千 
X59n1105_001:0658b22	餘人散布諸方分燈傳化俗壽七十六僧臘五十三	餘 人 散 布 諸 方 分 燈 傳 化 俗 壽 七 十 六 僧 臘 五 十 三 
X59n1105_001:0658b23	評曰棄俗為道其要在三一曰行己二曰利他三曰	評 曰 棄 俗 為 道 其 要 在 三 一 曰 行 己 二 曰 利 他 三 曰 
X59n1105_001:0658b24	護法竊惟僧正自入道至終稟律奉戒不虧其節不	護 法 竊 惟 僧 正 自 入 道 至 終 稟 律 奉 戒 不 虧 其 節 不 
X59n1105_001:0658c01	辱其身禮誦焚修日無虗度則其行己不為不勤矣	辱 其 身 禮 誦 焚 修 日 無 虗 度 則 其 行 己 不 為 不 勤 矣 
X59n1105_001:0658c02	甞患鄉閭律學不振遠涉江山尋師受業晨夕講演	甞 患 鄉 閭 律 學 不 振 遠 涉 江 山 尋 師 受 業 晨 夕 講 演 
X59n1105_001:0658c03	訓誘來蒙故使南山宗部遐邇獲聞流演無窮由師	訓 誘 來 蒙 故 使 南 山 宗 部 遐 邇 獲 聞 流 演 無 窮 由 師 
X59n1105_001:0658c04	為始則其利它不為不博矣四十餘年弘闡律藏播	為 始 則 其 利 它 不 為 不 博 矣 四 十 餘 年 弘 闡 律 藏 播 
X59n1105_001:0658c05	遷南北一志流通魁鎮教門肅清海眾主持壇席糾	遷 南 北 一 志 流 通 魁 鎮 教 門 肅 清 海 眾 主 持 壇 席 糾 
X59n1105_001:0658c06	正軌儀荷法輕生死而後已則其護法不為不篤矣	正 軌 儀 荷 法 輕 生 死 而 後 已 則 其 護 法 不 為 不 篤 矣 
X59n1105_001:0658c07	晚年謝事退養幽居建志存誠專期西邁臨終正念	晚 年 謝 事 退 養 幽 居 建 志 存 誠 專 期 西 邁 臨 終 正 念 
X59n1105_001:0658c08	奄爾遷神逮至荼毗道俗奔赴眾覩異相追慕哀號	奄 爾 遷 神 逮 至 荼 毗 道 俗 奔 赴 眾 覩 異 相 追 慕 哀 號 
X59n1105_001:0658c09	斯可謂始卒兩全美善俱盡非存誠荷法孰能至於	斯 可 謂 始 卒 兩 全 美 善 俱 盡 非 存 誠 荷 法 孰 能 至 於 
X59n1105_001:0658c10	此哉於戲人有片善猶足可絕況備斯眾德而無述	此 哉 於 戲 人 有 片 善 猶 足 可 絕 況 備 斯 眾 德 而 無 述 
X59n1105_001:0658c11	乎故直筆編其始末以俟異日作傳者云。	乎 故 直 筆 編 其 始 末 以 俟 異 日 作 傳 者 云 
X59n1105_001:0658c13	芝園集上	芝 園 集 上 
X59n1105_002:0659a04	芝園集下	芝 園 集 下 
X59n1105_002:0659a06	秀州呂氏靈骨贊	秀 州 呂 氏 靈 骨 贊 
X59n1105_002:0659a07	秀州海鹽廣陳鎮普照院釋智圓母喪以遺骨盛於	秀 州 海 鹽 廣 陳 鎮 普 照 院 釋 智 圓 母 喪 以 遺 骨 盛 於 
X59n1105_002:0659a08	小匣日誦毗盧灌頂呪加持淨土覆于骨上殆至盈	小 匣 日 誦 毗 盧 灌 頂 呪 加 持 淨 土 覆 于 骨 上 殆 至 盈 
X59n1105_002:0659a09	尺一日頂骨忽涌於土面初不以為然仍舊覆之翌	尺 一 日 頂 骨 忽 涌 於 土 面 初 不 以 為 然 仍 舊 覆 之 翌 
X59n1105_002:0659a10	日復爾眾皆驚駭適會武夷公權鎮作記以廣其事	日 復 爾 眾 皆 驚 駭 適 會 武 夷 公 權 鎮 作 記 以 廣 其 事 
X59n1105_002:0659a11	青山安忍子復作贊曰。	青 山 安 忍 子 復 作 贊 曰 
X59n1105_002:0659a12	噫彼遺形兀如無情既積土而餘尺何自底而還昇	噫 彼 遺 形 兀 如 無 情 既 積 土 而 餘 尺 何 自 底 而 還 昇 
X59n1105_002:0659a13	為毗盧之本誓為濯頂之勝能為慈母之積德為孝	為 毗 盧 之 本 誓 為 濯 頂 之 勝 能 為 慈 母 之 積 德 為 孝 
X59n1105_002:0659a14	子之克誠考眾緣而罔知所自詰至理而寂爾無名	子 之 克 誠 考 眾 緣 而 罔 知 所 自 詰 至 理 而 寂 爾 無 名 
X59n1105_002:0659a15	不見所宰孰示斯徵無師上智未足測懸河妙辯無	不 見 所 宰 孰 示 斯 徵 無 師 上 智 未 足 測 懸 河 妙 辯 無 
X59n1105_002:0659a16	以評唯其莫測莫評兮所以為靈。	以 評 唯 其 莫 測 莫 評 兮 所 以 為 靈 
X59n1105_002:0659a17	吾佛初成正覺即結上乘戒首曰孝順至道之法次	吾 佛 初 成 正 覺 即 結 上 乘 戒 首 曰 孝 順 至 道 之 法 次 
X59n1105_002:0659a18	命其徒曰我初出家與父母誓若得佛道當先度之	命 其 徒 曰 我 初 出 家 與 父 母 誓 若 得 佛 道 當 先 度 之 
X59n1105_002:0659a19	逮還本國父王展禮即踊身虗空七多羅樹若有所	逮 還 本 國 父 王 展 禮 即 踊 身 虗 空 七 多 羅 樹 若 有 所 
X59n1105_002:0659a20	不敢當也尋昇忉利天為母一夏說法由是二親皆	不 敢 當 也 尋 昇 忉 利 天 為 母 一 夏 說 法 由 是 二 親 皆 
X59n1105_002:0659a21	獲果證父喪既殮率難陀阿難羅云共舁棺就葬顧	獲 果 證 父 喪 既 殮 率 難 陀 阿 難 羅 云 共 舁 棺 就 葬 顧 
X59n1105_002:0659a22	謂眾曰吾恐當來兇暴不知報恩故也其苦勉深誡	謂 眾 曰 吾 恐 當 來 兇 暴 不 知 報 恩 故 也 其 苦 勉 深 誡 
X59n1105_002:0659a23	徧見于大小乘經律論學者共知不復備舉然有晚	徧 見 于 大 小 乘 經 律 論 學 者 共 知 不 復 備 舉 然 有 晚 
X59n1105_002:0659a24	輩不從師範肆意狂走棄親遠遊殊不念倚門延頸	輩 不 從 師 範 肆 意 狂 走 棄 親 遠 遊 殊 不 念 倚 門 延 頸 
X59n1105_002:0659b01	拊膺飲淚積思而成病者往往有之矧復知病而不	拊 膺 飲 淚 積 思 而 成 病 者 往 往 有 之 矧 復 知 病 而 不 
X59n1105_002:0659b02	歸省聞訃而不奔喪臨喪而不展哀履時而不致祭	歸 省 聞 訃 而 不 奔 喪 臨 喪 而 不 展 哀 履 時 而 不 致 祭 
X59n1105_002:0659b03	乃引洞山拽殺母玄沙不救父以為方外達人不在	乃 引 洞 山 拽 殺 母 玄 沙 不 救 父 以 為 方 外 達 人 不 在 
X59n1105_002:0659b04	是也吁汝謂吾佛方外耶方內耶達耶不達耶何拳	是 也 吁 汝 謂 吾 佛 方 外 耶 方 內 耶 達 耶 不 達 耶 何 拳 
X59n1105_002:0659b05	拳奉親不違生事死葬之禮乎哀彼二師但肆一時	拳 奉 親 不 違 生 事 死 葬 之 禮 乎 哀 彼 二 師 但 肆 一 時 
X59n1105_002:0659b06	之特異不顧後世之冐濫害傷名教不為不甚且夫	之 特 異 不 顧 後 世 之 冐 濫 害 傷 名 教 不 為 不 甚 且 夫 
X59n1105_002:0659b07	辭親割愛者蓋所以平親疎彼我之見息愛惡取舍	辭 親 割 愛 者 蓋 所 以 平 親 疎 彼 我 之 見 息 愛 惡 取 舍 
X59n1105_002:0659b08	之情然後生佛等觀怨親無外四生六道孰非吾親	之 情 然 後 生 佛 等 觀 怨 親 無 外 四 生 六 道 孰 非 吾 親 
X59n1105_002:0659b09	服勤侍養未害為達是以睦州供母手自編蒲道紀	服 勤 侍 養 未 害 為 達 是 以 睦 州 供 母 手 自 編 蒲 道 紀 
X59n1105_002:0659b10	報親肩常負擔安有辜恩悖德而為達乎若乃尋師	報 親 肩 常 負 擔 安 有 辜 恩 悖 德 而 為 達 乎 若 乃 尋 師 
X59n1105_002:0659b11	訪道夕惕朝勤不棄分陰猶不免過而況任性嬉遊	訪 道 夕 惕 朝 勤 不 棄 分 陰 猶 不 免 過 而 況 任 性 嬉 遊 
X59n1105_002:0659b12	爛眠飽食則無間極苦未足為報甞覽呂氏靈骨記	爛 眠 飽 食 則 無 間 極 苦 未 足 為 報 甞 覽 呂 氏 靈 骨 記 
X59n1105_002:0659b13	愛其所謂報恩求法兩存而並行有以見武夷簿公	愛 其 所 謂 報 恩 求 法 兩 存 而 並 行 有 以 見 武 夷 簿 公 
X59n1105_002:0659b14	不獨知圓師之所存是亦深契吾佛垂訓之意有足	不 獨 知 圓 師 之 所 存 是 亦 深 契 吾 佛 垂 訓 之 意 有 足 
X59n1105_002:0659b15	警寤於吾曹也因題贊末以廣其致云。	警 寤 於 吾 曹 也 因 題 贊 末 以 廣 其 致 云 
X59n1105_002:0659b16	考妣墓誌銘	考 妣 墓 誌 銘 
X59n1105_002:0659b17	考君唐姓諱祐世居錢唐祖父皆為公吏遂承其業	考 君 唐 姓 諱 祐 世 居 錢 唐 祖 父 皆 為 公 吏 遂 承 其 業 
X59n1105_002:0659b18	君仁慈寬厚出於天性公勤廉慎上位多任之凡典	君 仁 慈 寬 厚 出 於 天 性 公 勤 廉 慎 上 位 多 任 之 凡 典 
X59n1105_002:0659b19	廂鎮里巷鬪訟止以善言和解至有置酒勉其去甞	廂 鎮 里 巷 鬪 訟 止 以 善 言 和 解 至 有 置 酒 勉 其 去 甞 
X59n1105_002:0659b20	歉歲差散米濟飢民而公倉出給必有費耗他皆削	歉 歲 差 散 米 濟 飢 民 而 公 倉 出 給 必 有 費 耗 他 皆 削 
X59n1105_002:0659b21	其升合君乃別籴陰以益之由是在處皆目為佛子	其 升 合 君 乃 別 籴 陰 以 益 之 由 是 在 處 皆 目 為 佛 子 
X59n1105_002:0659b22	君雖吏人坐必儼如行必緩步口不談非議足不履	君 雖 吏 人 坐 必 儼 如 行 必 緩 步 口 不 談 非 議 足 不 履 
X59n1105_002:0659b23	非所公筵餞迓紛華滿眼君獨俛首未甞窺[(厂@((既旡)日+口))*頁]輕薄	非 所 公 筵 餞 迓 紛 華 滿 眼 君 獨 俛 首 未 甞 窺 [厂既旡日口頁] 輕 薄 
X59n1105_002:0659b24	輩以為取笑少孤事兄亮亮性嚴小有忤意輒加敺	輩 以 為 取 笑 少 孤 事 兄 亮 亮 性 嚴 小 有 忤 意 輒 加 敺 
X59n1105_002:0659c01	叱君怡然遜謝沒齒無怨訴凡家貲不入私室盡以	叱 君 怡 然 遜 謝 沒 齒 無 怨 訴 凡 家 貲 不 入 私 室 盡 以 
X59n1105_002:0659c02	付兄聽其裁置或勉與兄析居君曰吾無他親獨一	付 兄 聽 其 裁 置 或 勉 與 兄 析 居 君 曰 吾 無 他 親 獨 一 
X59n1105_002:0659c03	老兄而已骨血離異非吾所忍為也有日族人強之	老 兄 而 已 骨 血 離 異 非 吾 所 忍 為 也 有 日 族 人 強 之 
X59n1105_002:0659c04	且使草狀君執筆墮淚不忍書遂擲筆而罷於是兄	且 使 草 狀 君 執 筆 墮 淚 不 忍 書 遂 擲 筆 而 罷 於 是 兄 
X59n1105_002:0659c05	弟聚首終老晚年休退日唯課念元祐四年秋染疾	弟 聚 首 終 老 晚 年 休 退 日 唯 課 念 元 祐 四 年 秋 染 疾 
X59n1105_002:0659c06	至十月十一日稱佛揑印而終享壽七十五娶郡人	至 十 月 十 一 日 稱 佛 揑 印 而 終 享 壽 七 十 五 娶 郡 人 
X59n1105_002:0659c07	竺氏生男四曰簡曰齊曰照從釋氏曰式早世五女	竺 氏 生 男 四 曰 簡 曰 齊 曰 照 從 釋 氏 曰 式 早 世 五 女 
X59n1105_002:0659c08	皆出適後月十二日葬于北山青枝塢。	皆 出 適 後 月 十 二 日 葬 于 北 山 青 枝 塢 
X59n1105_002:0659c09	先妣竺氏自處室已能篤信佛理洎歸先君執勞敬	先 妣 竺 氏 自 處 室 已 能 篤 信 佛 理 洎 歸 先 君 執 勞 敬 
X59n1105_002:0659c10	難如婢事主女工婦事凶喜禮度鄉隣取之為法主	難 如 婢 事 主 女 工 婦 事 凶 喜 禮 度 鄉 隣 取 之 為 法 主 
X59n1105_002:0659c11	家嚴毅慨然有丈夫志與人柔順凡姻戚無表裏無	家 嚴 毅 慨 然 有 丈 夫 志 與 人 柔 順 凡 姻 戚 無 表 裏 無 
X59n1105_002:0659c12	豪賤皆包容矜恤至於婢僕群小低顏輭語若恐有	豪 賤 皆 包 容 矜 恤 至 於 婢 僕 群 小 低 顏 輭 語 若 恐 有 
X59n1105_002:0659c13	所失奩無餘畜隨有即散于投借貸無不周給造像	所 失 奩 無 餘 畜 隨 有 即 散 于 投 借 貸 無 不 周 給 造 像 
X59n1105_002:0659c14	供僧尤無所惜中年棄生事絕首飾齋戒蔬素專慕	供 僧 尤 無 所 惜 中 年 棄 生 事 絕 首 飾 齋 戒 蔬 素 專 慕 
X59n1105_002:0659c15	淨業辰夕禮誦言音清朗過門者往往駐足傾耳遲	淨 業 辰 夕 禮 誦 言 音 清 朗 過 門 者 往 往 駐 足 傾 耳 遲 
X59n1105_002:0659c16	遲不去鍼縷澣濯至老不許人兼紹聖二年春得疾	遲 不 去 鍼 縷 澣 濯 至 老 不 許 人 兼 紹 聖 二 年 春 得 疾 
X59n1105_002:0659c17	六月十日卒於臥寢移時身暖神色不變指結佛印	六 月 十 日 卒 於 臥 寢 移 時 身 暖 神 色 不 變 指 結 佛 印 
X59n1105_002:0659c18	堅不可解壽七十七明年正月十八日拊于先君之	堅 不 可 解 壽 七 十 七 明 年 正 月 十 八 日 拊 于 先 君 之 
X59n1105_002:0659c19	塋吁父母生我其恩已為罔極而況遣我脫塵拔俗	塋 吁 父 母 生 我 其 恩 已 為 罔 極 而 況 遣 我 脫 塵 拔 俗 
X59n1105_002:0659c20	學佛知道則其恩尚可報耶銘曰。	學 佛 知 道 則 其 恩 尚 可 報 耶 銘 曰 
X59n1105_002:0659c21	　於戲考妣　　積行可紀　　後世弗聞　　人子所耻	 於 戲 考 妣 積 行 可 紀 後 世 弗 聞 人 子 所 耻 
X59n1105_002:0659c22	　顧茲鞠育　　實惟怙恃　　厥德罔窮　　厥心曷已	 顧 茲 鞠 育 實 惟 怙 恃 厥 德 罔 窮 厥 心 曷 已 
X59n1105_002:0659c23	　孰有為弟　　事兄猶父　　孰有為婦　　事夫猶主	 孰 有 為 弟 事 兄 猶 父 孰 有 為 婦 事 夫 猶 主 
X59n1105_002:0659c24	　生則偕老　　死兮同土　　勒銘幽泉　　用昭終古	 生 則 偕 老 死 兮 同 土 勒 銘 幽 泉 用 昭 終 古 
X59n1105_002:0660a01	台州左君墓銘	台 州 左 君 墓 銘 
X59n1105_002:0660a02	君諱伸字君儀世為臨海人謙恭端直平易安靜行	君 諱 伸 字 君 儀 世 為 臨 海 人 謙 恭 端 直 平 易 安 靜 行 
X59n1105_002:0660a03	無疾趍語不輕發治家營生不以非義剋人毫髮之	無 疾 趍 語 不 輕 發 治 家 營 生 不 以 非 義 剋 人 毫 髮 之 
X59n1105_002:0660a04	利為人所犯未甞形色聞人之過未甞形齒知人有	利 為 人 所 犯 未 甞 形 色 聞 人 之 過 未 甞 形 齒 知 人 有 
X59n1105_002:0660a05	善敬慕如不及性喜佛理見其徒不問賢不肖皆盡	善 敬 慕 如 不 及 性 喜 佛 理 見 其 徒 不 問 賢 不 肖 皆 盡 
X59n1105_002:0660a06	誠致禮年未壯從東掖山神照法師求菩薩戒法師	誠 致 禮 年 未 壯 從 東 掖 山 神 照 法 師 求 菩 薩 戒 法 師 
X59n1105_002:0660a07	對眾稱賞摩頂與記自是嚴奉淨禁凡臨齋日中食	對 眾 稱 賞 摩 頂 與 記 自 是 嚴 奉 淨 禁 凡 臨 齋 日 中 食 
X59n1105_002:0660a08	之外有形湯藥不復進口適有親族宴會請君預焉	之 外 有 形 湯 藥 不 復 進 口 適 有 親 族 宴 會 請 君 預 焉 
X59n1105_002:0660a09	雖苦言篤迫終不曲從乃曰吾豈徇人意而欺佛制	雖 苦 言 篤 迫 終 不 曲 從 乃 曰 吾 豈 徇 人 意 而 欺 佛 制 
X59n1105_002:0660a10	乎如是四十年至死不易刻西方三聖像不與匠者	乎 如 是 四 十 年 至 死 不 易 刻 西 方 三 聖 像 不 與 匠 者 
X59n1105_002:0660a11	較其直誦法華三千四百餘過金剛二萬餘過起橋	較 其 直 誦 法 華 三 千 四 百 餘 過 金 剛 二 萬 餘 過 起 橋 
X59n1105_002:0660a12	甃路賑給孤寒略無所惜娶大田黃氏柔淑有賢行	甃 路 賑 給 孤 寒 略 無 所 惜 娶 大 田 黃 氏 柔 淑 有 賢 行 
X59n1105_002:0660a13	亦頗向佛生男六曰太微業儒場屋有聲曰良王孝	亦 頗 向 佛 生 男 六 曰 太 微 業 儒 場 屋 有 聲 曰 良 王 孝 
X59n1105_002:0660a14	友泛愛不幸早世曰太怡曰完曰較一為釋氏曰淨	友 泛 愛 不 幸 早 世 曰 太 怡 曰 完 曰 較 一 為 釋 氏 曰 淨 
X59n1105_002:0660a15	圓女三皆出適黃氏既逝不復再娶獨居東山之別	圓 女 三 皆 出 適 黃 氏 既 逝 不 復 再 娶 獨 居 東 山 之 別 
X59n1105_002:0660a16	業禮誦之餘疊足凭机宴居終日申申如也有謂君	業 禮 誦 之 餘 疊 足 凭 机 宴 居 終 日 申 申 如 也 有 謂 君 
X59n1105_002:0660a17	曰所居無乃寂寥乎君曰按有佛書堂有佛像何寂	曰 所 居 無 乃 寂 寥 乎 君 曰 按 有 佛 書 堂 有 佛 像 何 寂 
X59n1105_002:0660a18	寥之有一日當經桉處有鷰欲巢其上君曰爾巢于	寥 之 有 一 日 當 經 桉 處 有 鷰 欲 巢 其 上 君 曰 爾 巢 于 
X59n1105_002:0660a19	此恐穢吾經少頃鷰徙他所其感物如此紹聖二年	此 恐 穢 吾 經 少 頃 鷰 徙 他 所 其 感 物 如 此 紹 聖 二 年 
X59n1105_002:0660a20	秋臥疾不起預命僧朝晚懺念君強起厲聲誦佛不	秋 臥 疾 不 起 預 命 僧 朝 晚 懺 念 君 強 起 厲 聲 誦 佛 不 
X59n1105_002:0660a21	已將啟手足命淨圓發法華首題增菩薩大戒尋夢	已 將 啟 手 足 命 淨 圓 發 法 華 首 題 增 菩 薩 大 戒 尋 夢 
X59n1105_002:0660a22	三偉人顏采瑩潔立于江皐召君登舟瞥然西邁君	三 偉 人 顏 采 瑩 潔 立 于 江 皐 召 君 登 舟 瞥 然 西 邁 君 
X59n1105_002:0660a23	以為三聖導引之先容自是盡出所愛物分遺長幼	以 為 三 聖 導 引 之 先 容 自 是 盡 出 所 愛 物 分 遺 長 幼 
X59n1105_002:0660a24	急召僧諷彌陀經未徹乃曰吾已有證生淨土必矣	急 召 僧 諷 彌 陀 經 未 徹 乃 曰 吾 已 有 證 生 淨 土 必 矣 
X59n1105_002:0660b01	侍人曰何所證耶曰我已得佛光矣遂沐浴更衣叱	侍 人 曰 何 所 證 耶 曰 我 已 得 佛 光 矣 遂 沐 浴 更 衣 叱 
X59n1105_002:0660b02	退左右嚴誡勿泣恐亂吾意稱佛揑印泊然而終實	退 左 右 嚴 誡 勿 泣 恐 亂 吾 意 稱 佛 揑 印 泊 然 而 終 實 
X59n1105_002:0660b03	其年九月十二日也享壽七十二諸孤卜明年某月	其 年 九 月 十 二 日 也 享 壽 七 十 二 諸 孤 卜 明 年 某 月 
X59n1105_002:0660b04	某日葬于江南之子方隩禮也予元祐中甞寓台城	某 日 葬 于 江 南 之 子 方 隩 禮 也 予 元 祐 中 甞 寓 台 城 
X59n1105_002:0660b05	日與左氏子弟遊淨圓以予知君之詳遂登涉溪山	日 與 左 氏 子 弟 遊 淨 圓 以 予 知 君 之 詳 遂 登 涉 溪 山 
X59n1105_002:0660b06	不遠千里而至且欲請銘以表其墓辭不獲免直筆	不 遠 千 里 而 至 且 欲 請 銘 以 表 其 墓 辭 不 獲 免 直 筆 
X59n1105_002:0660b07	編次若夫考姓氏之所出事文辭之華麗則吾不如	編 次 若 夫 考 姓 氏 之 所 出 事 文 辭 之 華 麗 則 吾 不 如 
X59n1105_002:0660b08	老儒矣銘曰。	老 儒 矣 銘 曰 
X59n1105_002:0660b09	　於戲君儀　　資性天成　　居敬行簡　　閑邪存誠	 於 戲 君 儀 資 性 天 成 居 敬 行 簡 閑 邪 存 誠 
X59n1105_002:0660b10	　視其所養　　既壽且寧　　觀其所終　　厥證迺明	 視 其 所 養 既 壽 且 寧 觀 其 所 終 厥 證 迺 明 
X59n1105_002:0660b11	　夫謀生者　　不得其死　　而達死者　　獨全其生	 夫 謀 生 者 不 得 其 死 而 達 死 者 獨 全 其 生 
X59n1105_002:0660b12	　君其全矣　　吾敢不銘	 君 其 全 矣 吾 敢 不 銘 
X59n1105_002:0660b13	新市姚君墓銘	新 市 姚 君 墓 銘 
X59n1105_002:0660b14	姚氏之子喪其父已三年一日泣告於予曰先君以	姚 氏 之 子 喪 其 父 已 三 年 一 日 泣 告 於 予 曰 先 君 以 
X59n1105_002:0660b15	元祐元年十月十七夜終于所居享年七十有五娶	元 祐 元 年 十 月 十 七 夜 終 于 所 居 享 年 七 十 有 五 娶 
X59n1105_002:0660b16	梅林沈氏有二子即明與弟時也六孫漸沖澂源浹	梅 林 沈 氏 有 二 子 即 明 與 弟 時 也 六 孫 漸 沖 澂 源 浹 
X59n1105_002:0660b17	淵卜今年三月二十三日依西方法火葬二十五日	淵 卜 今 年 三 月 二 十 三 日 依 西 方 法 火 葬 二 十 五 日 
X59n1105_002:0660b18	瘞餘骨于祖母之塋皆先君之志也竊惟父母有善	瘞 餘 骨 于 祖 母 之 塋 皆 先 君 之 志 也 竊 惟 父 母 有 善 
X59n1105_002:0660b19	子不能稱之於禮所謂不孝且先君平生為善唯師	子 不 能 稱 之 於 禮 所 謂 不 孝 且 先 君 平 生 為 善 唯 師 
X59n1105_002:0660b20	知之願銘其墓俾無墜焉予哀其有喪又愛其父之	知 之 願 銘 其 墓 俾 無 墜 焉 予 哀 其 有 喪 又 愛 其 父 之 
X59n1105_002:0660b21	為人故為敘曰君諱映世居湖州德清縣新市鎮其	為 人 故 為 敘 曰 君 諱 映 世 居 湖 州 德 清 縣 新 市 鎮 其 
X59n1105_002:0660b22	先家微而能竭力以事父母謹身節用展大其業以	先 家 微 而 能 竭 力 以 事 父 母 謹 身 節 用 展 大 其 業 以 
X59n1105_002:0660b23	至為豪族父喪奉遺言化之洎母喪哀慕不已乃窆	至 為 豪 族 父 喪 奉 遺 言 化 之 洎 母 喪 哀 慕 不 已 乃 窆 
X59n1105_002:0660b24	于近舍之園林間搆亭宇終身居之歲時追福以酬	于 近 舍 之 園 林 間 搆 亭 宇 終 身 居 之 歲 時 追 福 以 酬 
X59n1105_002:0660c01	罔極凡語及父母輒涕淚不止其純孝如此中年以	罔 極 凡 語 及 父 母 輒 涕 淚 不 止 其 純 孝 如 此 中 年 以 
X59n1105_002:0660c02	家事付其子燕居養志閱佛書持佛名六齋五戒至	家 事 付 其 子 燕 居 養 志 閱 佛 書 持 佛 名 六 齋 五 戒 至 
X59n1105_002:0660c03	老以為常業崇塔像葺寺宇供聖飯僧不可勝計嚴	老 以 為 常 業 崇 塔 像 葺 寺 宇 供 聖 飯 僧 不 可 勝 計 嚴 
X59n1105_002:0660c04	冬歉歲賑給孤寒以至輿梁義井凡有惠於人者皆	冬 歉 歲 賑 給 孤 寒 以 至 輿 梁 義 井 凡 有 惠 於 人 者 皆 
X59n1105_002:0660c05	率先為之而輸其貲帛若無所惜其樂施如此沈氏	率 先 為 之 而 輸 其 貲 帛 若 無 所 惜 其 樂 施 如 此 沈 氏 
X59n1105_002:0660c06	既喪誓不復娶而鰥居獨處怡然自得雖親族篤勉	既 喪 誓 不 復 娶 而 鰥 居 獨 處 怡 然 自 得 雖 親 族 篤 勉 
X59n1105_002:0660c07	之終不能迴其志曰吾豈恣己所私而貽子孫之患	之 終 不 能 迴 其 志 曰 吾 豈 恣 己 所 私 而 貽 子 孫 之 患 
X59n1105_002:0660c08	耶其清慎如此早暮臨食必三復拳跽媿謝於天又	耶 其 清 慎 如 此 早 暮 臨 食 必 三 復 拳 跽 媿 謝 於 天 又 
X59n1105_002:0660c09	令舉家皆倣之君雖富有常若不給每謂人曰吾家	令 舉 家 皆 倣 之 君 雖 富 有 常 若 不 給 每 謂 人 曰 吾 家 
X59n1105_002:0660c10	起於微今雖財食苟完然且不敢忘其始晚年宗族	起 於 微 今 雖 財 食 苟 完 然 且 不 敢 忘 其 始 晚 年 宗 族 
X59n1105_002:0660c11	既盛而居室尚卑其子乃選材拓其第宇而君終不	既 盛 而 居 室 尚 卑 其 子 乃 選 材 拓 其 第 宇 而 君 終 不 
X59n1105_002:0660c12	樂曰於吾甚非分矣其守己如此君為鄉中父老然	樂 曰 於 吾 甚 非 分 矣 其 守 己 如 此 君 為 鄉 中 父 老 然 
X59n1105_002:0660c13	未甞恃己陵物至於寒賤皆溫顏與語若無高下故	未 甞 恃 己 陵 物 至 於 寒 賤 皆 溫 顏 與 語 若 無 高 下 故 
X59n1105_002:0660c14	居則雖婢僕皆愛之出則雖強很皆畏之隣里或有	居 則 雖 婢 僕 皆 愛 之 出 則 雖 強 很 皆 畏 之 隣 里 或 有 
X59n1105_002:0660c15	所爭殆不可已者必求於君君往與一言無不平息	所 爭 殆 不 可 已 者 必 求 於 君 君 往 與 一 言 無 不 平 息 
X59n1105_002:0660c16	其服物如此君未終預數月忽多置槀薦或問其故	其 服 物 如 此 君 未 終 預 數 月 忽 多 置 槀 薦 或 問 其 故 
X59n1105_002:0660c17	則曰吾不久逝矣必命浮圖者禮誦用以藉之貴其	則 曰 吾 不 久 逝 矣 必 命 浮 圖 者 禮 誦 用 以 藉 之 貴 其 
X59n1105_002:0660c18	精潔耳又囑其子曰吾歿後宜修崇以資吾報其他	精 潔 耳 又 囑 其 子 曰 吾 歿 後 宜 修 崇 以 資 吾 報 其 他 
X59n1105_002:0660c19	無益事雖古今所尚慎勿為之人初或未信至期果	無 益 事 雖 古 今 所 尚 慎 勿 為 之 人 初 或 未 信 至 期 果 
X59n1105_002:0660c20	如其言其令終如此夫純孝仁也樂施義也清慎禮	如 其 言 其 令 終 如 此 夫 純 孝 仁 也 樂 施 義 也 清 慎 禮 
X59n1105_002:0660c21	也守己智也服物信也所以令終者此也且人有一	也 守 己 智 也 服 物 信 也 所 以 令 終 者 此 也 且 人 有 一 
X59n1105_002:0660c22	善猶足稱之矧備此數者而述耶銘曰。	善 猶 足 稱 之 矧 備 此 數 者 而 述 耶 銘 曰 
X59n1105_002:0660c23	　至哉五常　　天性本爾　　蒸民倥侗　　訓諸名理	 至 哉 五 常 天 性 本 爾 蒸 民 倥 侗 訓 諸 名 理 
X59n1105_002:0660c24	　有一于是　　適為君子　　矧夫若人　　克備斯美	 有 一 于 是 適 為 君 子 矧 夫 若 人 克 備 斯 美 
X59n1105_002:0661a01	　惟形有亡　　惟德不死　　永錫孫謀　　百世可軌	 惟 形 有 亡 惟 德 不 死 永 錫 孫 謀 百 世 可 軌 
X59n1105_002:0661a02	秀州沈君墓銘	秀 州 沈 君 墓 銘 
X59n1105_002:0661a03	君諱延祿世為嘉興人本家于白苧鄉晚徙居郡城	君 諱 延 祿 世 為 嘉 興 人 本 家 于 白 苧 鄉 晚 徙 居 郡 城 
X59n1105_002:0661a04	未幾別卜他舍施舊第為本覺廨宇君為人長厚少	未 幾 別 卜 他 舍 施 舊 第 為 本 覺 廨 宇 君 為 人 長 厚 少 
X59n1105_002:0661a05	小克嗣家業有如成人其事親以孝其治家以禮其	小 克 嗣 家 業 有 如 成 人 其 事 親 以 孝 其 治 家 以 禮 其 
X59n1105_002:0661a06	守己無所渝其與人無所競故為鄉人之善者所稱	守 己 無 所 渝 其 與 人 無 所 競 故 為 鄉 人 之 善 者 所 稱 
X59n1105_002:0661a07	每事必投誠於佛而法華一經尤所駐意命僧讀誦	每 事 必 投 誠 於 佛 而 法 華 一 經 尤 所 駐 意 命 僧 讀 誦 
X59n1105_002:0661a08	歲時不輟自持大悲消災密言以為常業供聖飯僧	歲 時 不 輟 自 持 大 悲 消 災 密 言 以 為 常 業 供 聖 飯 僧 
X59n1105_002:0661a09	不可計數元豐四年十月二十六日得疾終于所居	不 可 計 數 元 豐 四 年 十 月 二 十 六 日 得 疾 終 于 所 居 
X59n1105_002:0661a10	壽七十九始娶周氏先逝晚娶丁氏長男曰文雅次	壽 七 十 九 始 娶 周 氏 先 逝 晚 娶 丁 氏 長 男 曰 文 雅 次 
X59n1105_002:0661a11	曰文益二女並歸他族孫男曰宗道曰宗且曰宗敏	曰 文 益 二 女 並 歸 他 族 孫 男 曰 宗 道 曰 宗 且 曰 宗 敏 
X59n1105_002:0661a12	者從釋氏孫女三人尚處室六年三月二十二日將	者 從 釋 氏 孫 女 三 人 尚 處 室 六 年 三 月 二 十 二 日 將 
X59n1105_002:0661a13	從火葬予以法會因過秀城諸孤具錄其事從之乞	從 火 葬 予 以 法 會 因 過 秀 城 諸 孤 具 錄 其 事 從 之 乞 
X59n1105_002:0661a14	銘予哀其有喪辭不獲免銘曰。	銘 予 哀 其 有 喪 辭 不 獲 免 銘 曰 
X59n1105_002:0661a15	　以義而富　　以仁而壽　　厥始有聞　　厥終益茂	 以 義 而 富 以 仁 而 壽 厥 始 有 聞 厥 終 益 茂 
X59n1105_002:0661a16	　積善于今　　餘慶于後	 積 善 于 今 餘 慶 于 後 
X59n1105_002:0661a17	崇德呂府君墓銘	崇 德 呂 府 君 墓 銘 
X59n1105_002:0661a18	忠亶君之諱也子厚字也世居義禾錢氏有國時遠	忠 亶 君 之 諱 也 子 厚 字 也 世 居 義 禾 錢 氏 有 國 時 遠 
X59n1105_002:0661a19	祖皆為仕洎納土歸田無復繼者行琛曾祖也仁悰	祖 皆 為 仕 洎 納 土 歸 田 無 復 繼 者 行 琛 曾 祖 也 仁 悰 
X59n1105_002:0661a20	祖也文滉父也君幼孤能治家逮成人而家業大成	祖 也 文 滉 父 也 君 幼 孤 能 治 家 逮 成 人 而 家 業 大 成 
X59n1105_002:0661a21	先娶陳氏生二男曰宗古早世曰宗顏克嗣父業一	先 娶 陳 氏 生 二 男 曰 宗 古 早 世 曰 宗 顏 克 嗣 父 業 一 
X59n1105_002:0661a22	女適邑人蔣芳孫男五曰京曰亢曰永曰亨其一從	女 適 邑 人 蔣 芳 孫 男 五 曰 京 曰 亢 曰 永 曰 亨 其 一 從 
X59n1105_002:0661a23	釋氏曰慧滋曾孫十有四玄孫一舉家五十餘凡五	釋 氏 曰 慧 滋 曾 孫 十 有 四 玄 孫 一 舉 家 五 十 餘 凡 五 
X59n1105_002:0661a24	世而君皆見之晚娶劉氏先逝君稟賦沉厚姿貌落	世 而 君 皆 見 之 晚 娶 劉 氏 先 逝 君 稟 賦 沉 厚 姿 貌 落 
X59n1105_002:0661b01	落望之若可畏然與人溫恭而無競中年為疾所苦	落 望 之 若 可 畏 然 與 人 溫 恭 而 無 競 中 年 為 疾 所 苦 
X59n1105_002:0661b02	耳目昏塞遂求悔於浮圖敬持密語未幾輒愈自是	耳 目 昏 塞 遂 求 悔 於 浮 圖 敬 持 密 語 未 幾 輒 愈 自 是 
X59n1105_002:0661b03	謝絕人事杜門不出者僅三十年子孫皆孝敬侍養	謝 絕 人 事 杜 門 不 出 者 僅 三 十 年 子 孫 皆 孝 敬 侍 養 
X59n1105_002:0661b04	有常君家雖富豪而謙卑節儉常若不足每臨衣食	有 常 君 家 雖 富 豪 而 謙 卑 節 儉 常 若 不 足 每 臨 衣 食 
X59n1105_002:0661b05	必擎拳慚謝然後乃進甞訓子孫曰吾家財穀苟足	必 擎 拳 慚 謝 然 後 乃 進 甞 訓 子 孫 曰 吾 家 財 穀 苟 足 
X59n1105_002:0661b06	汝宜知幸勿自驕傲而奉養過度此又見君之為人	汝 宜 知 幸 勿 自 驕 傲 而 奉 養 過 度 此 又 見 君 之 為 人 
X59n1105_002:0661b07	也元祐改元歲首忽自感曰吾宜去矣遂絕葷血而	也 元 祐 改 元 歲 首 忽 自 感 曰 吾 宜 去 矣 遂 絕 葷 血 而 
X59n1105_002:0661b08	課佛至三月且神色不亂屈指為印奄然謝世享年	課 佛 至 三 月 且 神 色 不 亂 屈 指 為 印 奄 然 謝 世 享 年 
X59n1105_002:0661b09	九十三越明年二月初吉葬于邑之西南隅予甞過	九 十 三 越 明 年 二 月 初 吉 葬 于 邑 之 西 南 隅 予 甞 過 
X59n1105_002:0661b10	是邑而諸孤狀其事號泣叩首求為之銘銘曰。	是 邑 而 諸 孤 狀 其 事 號 泣 叩 首 求 為 之 銘 銘 曰 
X59n1105_002:0661b11	　噫彼君子　　聞于鄉里　　以直而生　　以壽而死	 噫 彼 君 子 聞 于 鄉 里 以 直 而 生 以 壽 而 死 
X59n1105_002:0661b12	　有初有終　　盡善盡美　　貽厥孫謀　　庶乎不已	 有 初 有 終 盡 善 盡 美 貽 厥 孫 謀 庶 乎 不 已 
X59n1105_002:0661b13	廣陳馬氏禮經錄	廣 陳 馬 氏 禮 經 錄 
X59n1105_002:0661b14	清信女馬氏世居秀州海鹽縣廣陳鎮父諱喜生而	清 信 女 馬 氏 世 居 秀 州 海 鹽 縣 廣 陳 鎮 父 諱 喜 生 而 
X59n1105_002:0661b15	柔順長歸鎮人陳世華躬勤婦事協和親族夙植所	柔 順 長 歸 鎮 人 陳 世 華 躬 勤 婦 事 協 和 親 族 夙 植 所 
X59n1105_002:0661b16	資篤奉佛教樂善恤物節用好施至有僧道過門孤	資 篤 奉 佛 教 樂 善 恤 物 節 用 好 施 至 有 僧 道 過 門 孤 
X59n1105_002:0661b17	寒投謁皆能輟己給人所欲年甫三十忽若自悟輒	寒 投 謁 皆 能 輟 己 給 人 所 欲 年 甫 三 十 忽 若 自 悟 輒 
X59n1105_002:0661b18	慨女報極為鄙濁深厭勞生無足可樂乃曰年光易	慨 女 報 極 為 鄙 濁 深 厭 勞 生 無 足 可 樂 乃 曰 年 光 易 
X59n1105_002:0661b19	去薄命難保苟為躭湎世樂不自策修一旦長往前	去 薄 命 難 保 苟 為 躭 湎 世 樂 不 自 策 修 一 旦 長 往 前 
X59n1105_002:0661b20	途何恃全玉雖貴不足延齡骨肉至親豈能相代由	途 何 恃 全 玉 雖 貴 不 足 延 齡 骨 肉 至 親 豈 能 相 代 由 
X59n1105_002:0661b21	是削去塵事掃治淨室誓禮佛經以為常課香燈繼	是 削 去 塵 事 掃 治 淨 室 誓 禮 佛 經 以 為 常 課 香 燈 繼 
X59n1105_002:0661b22	日孜孜弗暇逮于垂暮役奉愈勤所遇經懺無問豐	日 孜 孜 弗 暇 逮 于 垂 暮 役 奉 愈 勤 所 遇 經 懺 無 問 豐 
X59n1105_002:0661b23	約皆一字一禮歷年滋多遂盈卷帙以字校禮殆不	約 皆 一 字 一 禮 歷 年 滋 多 遂 盈 卷 帙 以 字 校 禮 殆 不 
X59n1105_002:0661b24	勝數又常奉六齋終身不缺累受五八戒守持頗嚴	勝 數 又 常 奉 六 齋 終 身 不 缺 累 受 五 八 戒 守 持 頗 嚴 
X59n1105_002:0661c01	元豐五年仲夏間微疾不起忽見一沙門合掌而至	元 豐 五 年 仲 夏 間 微 疾 不 起 忽 見 一 沙 門 合 掌 而 至 
X59n1105_002:0661c02	俄頃失之翌日將午顧謂侍人曰日當午耶又見沙	俄 頃 失 之 翌 日 將 午 顧 謂 侍 人 曰 日 當 午 耶 又 見 沙 
X59n1105_002:0661c03	門迎前相命乃整容趺坐屈指為印奄然而化是月	門 迎 前 相 命 乃 整 容 趺 坐 屈 指 為 印 奄 然 而 化 是 月 
X59n1105_002:0661c04	十七日也享壽六十六生三男曰惟照次曰惟恭早	十 七 日 也 享 壽 六 十 六 生 三 男 曰 惟 照 次 曰 惟 恭 早 
X59n1105_002:0661c05	亡又次曰惟正三女皆已出適明年正月二十一日	亡 又 次 曰 惟 正 三 女 皆 已 出 適 明 年 正 月 二 十 一 日 
X59n1105_002:0661c06	葬于本邑之華亭鄉諸子號泣以謂慈母積善有足	葬 于 本 邑 之 華 亭 鄉 諸 子 號 泣 以 謂 慈 母 積 善 有 足 
X59n1105_002:0661c07	聞者而不能稱之非孝道也遂狀其實從予丐文以	聞 者 而 不 能 稱 之 非 孝 道 也 遂 狀 其 實 從 予 丐 文 以 
X59n1105_002:0661c08	識之予曰吾佛之教廣大宏遠無往不利其教之所	識 之 予 曰 吾 佛 之 教 廣 大 宏 遠 無 往 不 利 其 教 之 所 
X59n1105_002:0661c09	被無士女無豪賤無老幼無賢愚至有篤信者焉躬	被 無 士 女 無 豪 賤 無 老 幼 無 賢 愚 至 有 篤 信 者 焉 躬 
X59n1105_002:0661c10	行者焉然後於無所得中而無不得由來不為不多	行 者 焉 然 後 於 無 所 得 中 而 無 不 得 由 來 不 為 不 多 
X59n1105_002:0661c11	矣若馬氏之事佛雖莫知其膚奧考其世善令終亦	矣 若 馬 氏 之 事 佛 雖 莫 知 其 膚 奧 考 其 世 善 令 終 亦 
X59n1105_002:0661c12	可謂有得矣儒謂女子小人是為難養吾以為人不	可 謂 有 得 矣 儒 謂 女 子 小 人 是 為 難 養 吾 以 為 人 不 
X59n1105_002:0661c13	可以類取在其志而已且人有倥侗不可教者雖可	可 以 類 取 在 其 志 而 已 且 人 有 倥 侗 不 可 教 者 雖 可 
X59n1105_002:0661c14	教而能不自守者於親不能盡其養於君不能盡其	教 而 能 不 自 守 者 於 親 不 能 盡 其 養 於 君 不 能 盡 其 
X59n1105_002:0661c15	忠吝財荒色酣酒嗜音醺醺終日空空卒世彼雖丈	忠 吝 財 荒 色 酣 酒 嗜 音 醺 醺 終 日 空 空 卒 世 彼 雖 丈 
X59n1105_002:0661c16	夫非丈夫也此雖婦人非婦人也後世覽此尚不能	夫 非 丈 夫 也 此 雖 婦 人 非 婦 人 也 後 世 覽 此 尚 不 能 
X59n1105_002:0661c17	一思齊耶嗚呼。	一 思 齊 耶 嗚 呼 
X59n1105_002:0661c18	四明孫氏禮佛錄	四 明 孫 氏 禮 佛 錄 
X59n1105_002:0661c19	四明慈溪清信女孫氏自中年寡居厭塵習去女飾	四 明 慈 溪 清 信 女 孫 氏 自 中 年 寡 居 厭 塵 習 去 女 飾 
X59n1105_002:0661c20	唯篤信佛法蔬素齋戒課念禮誦餘三十年至老不	唯 篤 信 佛 法 蔬 素 齋 戒 課 念 禮 誦 餘 三 十 年 至 老 不 
X59n1105_002:0661c21	懈常手製衣衾襪履施僧前後不知數凡羞齋設會	懈 常 手 製 衣 衾 襪 履 施 僧 前 後 不 知 數 凡 羞 齋 設 會 
X59n1105_002:0661c22	必親執事以盡其敬遣子從釋氏曰如昪住支山定	必 親 執 事 以 盡 其 敬 遣 子 從 釋 氏 曰 如 昪 住 支 山 定 
X59n1105_002:0661c23	慧蘭若適因本居起造喧闠乃往昪所寓居幾半載	慧 蘭 若 適 因 本 居 起 造 喧 闠 乃 往 昪 所 寓 居 幾 半 載 
X59n1105_002:0661c24	凡僧物至於茶水未始輒啖是時昪方期三年長懺	凡 僧 物 至 於 茶 水 未 始 輒 啖 是 時 昪 方 期 三 年 長 懺 
X59n1105_002:0662a01	以賽願而親臨撿舉不容縱怠昪頗憚之忽頻夢佛	以 賽 願 而 親 臨 撿 舉 不 容 縱 怠 昪 頗 憚 之 忽 頻 夢 佛 
X59n1105_002:0662a02	僧愈加精至一日微恙見異人立臥牀前囑曰宜勤	僧 愈 加 精 至 一 日 微 恙 見 異 人 立 臥 牀 前 囑 曰 宜 勤 
X59n1105_002:0662a03	持誦不可慢也次夢八僧旋遶懺室自見身掛縵袈	持 誦 不 可 慢 也 次 夢 八 僧 旋 遶 懺 室 自 見 身 掛 縵 袈 
X59n1105_002:0662a04	裟隨僧行道少頃又見當中有一木龕漆飾明瑩既	裟 隨 僧 行 道 少 頃 又 見 當 中 有 一 木 龕 漆 飾 明 瑩 既 
X59n1105_002:0662a05	覺乃知將逝之相遂命僧懺念曰吾當歸淨土矣叱	覺 乃 知 將 逝 之 相 遂 命 僧 懺 念 曰 吾 當 歸 淨 土 矣 叱 
X59n1105_002:0662a06	退親屬勿相擾乱索香湯澡浴著淨衣專誦彌陀經	退 親 屬 勿 相 擾 乱 索 香 湯 澡 浴 著 淨 衣 專 誦 彌 陀 經 
X59n1105_002:0662a07	於大眾前加趺結印執念珠幡脚誦至一心不亂語	於 大 眾 前 加 趺 結 印 執 念 珠 幡 脚 誦 至 一心不亂 語 
X59n1105_002:0662a08	昪曰助我誦之氣將盡矣言訖奄然而逝異香天樂	昪 曰 助 我 誦 之 氣 將 盡 矣 言 訖 奄 然 而 逝 異 香 天 樂 
X59n1105_002:0662a09	近遠皆聞停七日鄉人聚香木化之遺骨葬于某山	近 遠 皆 聞 停 七 日 鄉 人 聚 香 木 化 之 遺 骨 葬 于 某 山 
X59n1105_002:0662a10	年七十八平居禮誦經佛皆自紀其數今刻石留于	年 七 十 八 平 居 禮 誦 經 佛 皆 自 紀 其 數 今 刻 石 留 于 
X59n1105_002:0662a11	後世使觀者知佛法不可不信既信不可不修既修	後 世 使 觀 者 知 佛 法 不 可 不 信 既 信 不 可 不 修 既 修 
X59n1105_002:0662a12	必有善相隨之則知吉凶禍福因果報應如影響如	必 有 善 相 隨 之 則 知 吉 凶 禍 福 因 果 報 應 如 影 響 如 
X59n1105_002:0662a13	符節無毫髮之差聞者見者得不自勉哉。	符 節 無 毫 髮 之 差 聞 者 見 者 得 不 自 勉 哉 
X59n1105_002:0662a14	論增戒書	論 增 戒 書 
X59n1105_002:0662a15	某月日釋元照謹熏滌裁書獻于	某 月 日 釋 元 照 謹 熏 滌 裁 書 獻 于 
X59n1105_002:0662a16	權府運使門下貧道自齠齓出家冠年比試獲中洎	權 府 運 使 門 下 貧 道 自 齠 齓 出 家 冠 年 比 試 獲 中 洎 
X59n1105_002:0662a17	落髮稟戒潛心於佛乘十有六載自度庸昧區區於	落 髮 稟 戒 潛 心 於 佛 乘 十 有 六 載 自 度 庸 昧 區 區 於 
X59n1105_002:0662a18	卷策間雖不能深造聖人之淵蘊然亦粗領萬分之	卷 策 間 雖 不 能 深 造 聖 人 之 淵 蘊 然 亦 粗 領 萬 分 之 
X59n1105_002:0662a19	一二今不避狂斐輙敢言於左右夫佛之教大率指	一 二 今 不 避 狂 斐 輙 敢 言 於 左 右 夫 佛 之 教 大 率 指 
X59n1105_002:0662a20	萬化而歸一心即一心而見自性且性之為體湛寂	萬 化 而 歸 一 心 即 一 心 而 見 自 性 且 性 之 為 體 湛 寂 
X59n1105_002:0662a21	虗曠朗徹無礙其高不可踰其廣不可際無生佛焉	虗 曠 朗 徹 無 礙 其 高 不 可 踰 其 廣 不 可 際 無 生 佛 焉 
X59n1105_002:0662a22	無依正焉無死生焉無去來焉無愚智焉無物我焉	無 依 正 焉 無 死 生 焉 無 去 來 焉 無 愚 智 焉 無 物 我 焉 
X59n1105_002:0662a23	平等一相一相無相是謂法界焉常住焉真如焉實	平 等 一 相 一相無相 是 謂 法 界 焉 常 住 焉 真 如 焉 實 
X59n1105_002:0662a24	相焉如來藏焉首楞嚴焉般若焉涅槃焉種種異號	相 焉 如 來 藏 焉 首 楞 嚴 焉 般 若 焉 涅 槃 焉 種 種 異 號 
X59n1105_002:0662b01	其實一也聖人覺之謂之菩提眾生昧之謂之煩惱	其 實 一 也 聖 人 覺 之 謂 之 菩 提 眾 生 昧 之 謂 之 煩 惱 
X59n1105_002:0662b02	聖人將以其所覺而覺其所昧於是無像而像現百	聖 人 將 以 其 所 覺 而 覺 其 所 昧 於 是 無 像 而 像 現 百 
X59n1105_002:0662b03	億之容儀無說而說出大千之經卷機分異類說有	億 之 容 儀 無 說 而 說 出 大 千 之 經 卷 機 分 異 類 說 有 
X59n1105_002:0662b04	殊途要其所歸無越三藏所謂經律論也示其所修	殊 途 要 其 所 歸 無 越 三 藏 所 謂 經 律 論 也 示 其 所 修 
X59n1105_002:0662b05	則有三學所謂戒定慧也戒也者所以軌範於身口也	則 有 三 學 所 謂 戒 定 慧 也 戒 也 者 所 以 軌 範 於 身 口 也 
X59n1105_002:0662b06	定慧也者所以融冶於性情也然陟遠者未始不自	定 慧 也 者 所 以 融 冶 於 性 情 也 然 陟 遠 者 未 始 不 自 
X59n1105_002:0662b07	於邇入室者未始不由於戶是故三藏三學必推戒	於 邇 入 室 者 未 始 不 由 於 戶 是 故 三 藏 三 學 必 推 戒 
X59n1105_002:0662b08	律為首焉伊昔南山律師專以此學為己任操觚著	律 為 首 焉 伊 昔 南 山 律 師 專 以 此 學 為 己 任 操 觚 著 
X59n1105_002:0662b09	撰大倡其要一家部帙計三百餘軸貧道雖不敏甞	撰 大 倡 其 要 一 家 部 帙 計 三 百 餘 軸 貧 道 雖 不 敏 甞 
X59n1105_002:0662b10	從事於此宗矣且知夫戒者截苦海之舟航發萬善	從 事 於 此 宗 矣 且 知 夫 戒 者 截 苦 海 之 舟 航 發 萬 善 
X59n1105_002:0662b11	之端緒三乘聖賢之所尊敬歷代祖師之所傳通但	之 端 緒 三 乘 聖 賢 之 所 尊 敬 歷 代 祖 師 之 所 傳 通 但 
X59n1105_002:0662b12	受之者心有明昧學有精粗而不能一揆故有初受	受 之 者 心 有 明 昧 學 有 精 粗 而 不 能 一 揆 故 有 初 受 
X59n1105_002:0662b13	者焉重增者焉故律明發心則有三品一者唯期脫	者 焉 重 增 者 焉 故 律 明 發 心 則 有 三 品 一 者 唯 期 脫 
X59n1105_002:0662b14	苦專求自利名為下品此二乘心也二者為物解疑	苦 專 求 自 利 名 為 下 品 此 二 乘 心 也 二 者 為 物 解 疑 
X59n1105_002:0662b15	自他兼濟名為中品此小菩薩心也三者忘己利生	自 他 兼 濟 名 為 中 品 此 小 菩 薩 心 也 三 者 忘 己 利 生 
X59n1105_002:0662b16	福智雙運了達本性求佛菩提名為上品此大菩薩	福 智 雙 運 了 達 本 性 求 佛 菩 提 名 為 上 品 此 大 菩 薩 
X59n1105_002:0662b17	心也審知初受但發中下佛開重增轉為上品此所	心 也 審 知 初 受 但 發 中 下 佛 開 重 增 轉 為 上 品 此 所 
X59n1105_002:0662b18	謂增戒也桉梁高僧傳宋元嘉十一年有梵僧名僧	謂 增 戒 也 桉 梁 高 僧 傳 宋 元 嘉 十 一 年 有 梵 僧 名 僧 
X59n1105_002:0662b19	伽跋摩為祇桓寺慧義等五十許人度蔡州岸駕船	伽 跋 摩 為 祇 桓 寺 慧 義 等 五 十 許 人 度 蔡 州 岸 駕 船 
X59n1105_002:0662b20	江中重增戒法又準戒壇圖經唐乾封二年南山律	江 中 重 增 戒 法 又 準 戒 壇 圖 經 唐 乾 封 二 年 南 山 律 
X59n1105_002:0662b21	師於京兆府為諸岳瀆沙門春夏二時再行重受以	師 於 京 兆 府 為 諸 岳 瀆 沙 門 春 夏 二 時 再 行 重 受 以 
X59n1105_002:0662b22	至四分律成實論師資傳等並明重增之法實佛教	至 四 分 律 成 實 論 師 資 傳 等 並 明 重 增 之 法 實 佛 教 
X59n1105_002:0662b23	之常儀僧徒之本事耳然彼諸師不知所以相與鼓	之 常 儀 僧 徒 之 本 事 耳 然 彼 諸 師 不 知 所 以 相 與 鼓 
X59n1105_002:0662b24	惑鬪搆紛紜者蓋亦有說焉貧道熈寧間自溫台遊	惑 鬪 搆 紛 紜 者 蓋 亦 有 說 焉 貧 道 熈 寧 間 自 溫 台 遊 
X59n1105_002:0662c01	方還本受業院在祥符寺之東南隅閉戶專業謝去	方 還 本 受 業 院 在 祥 符 寺 之 東 南 隅 閉 戶 專 業 謝 去 
X59n1105_002:0662c02	人事乘閑揮麈讚述戒律無何謬為人所知遂有遠	人 事 乘 閑 揮 麈 讚 述 戒 律 無 何 謬 為 人 所 知 遂 有 遠 
X59n1105_002:0662c03	方之朋負笈日至而就學焉每患正法下衰人情鄙	方 之 朋 負 笈 日 至 而 就 學 焉 每 患 正 法 下 衰 人 情 鄙 
X59n1105_002:0662c04	薄僧綱解紐非一日矣輙不自料頗有意於扶持故	薄 僧 綱 解 紐 非 一 日 矣 輙 不 自 料 頗 有 意 於 扶 持 故 
X59n1105_002:0662c05	夫來者必博之以禪智約之以法律持盂丐食以充	夫 來 者 必 博 之 以 禪 智 約 之 以 法 律 持 盂 丐 食 以 充 
X59n1105_002:0662c06	其口腹疎布裁衣以蔽其形苦日加朔引夕增勵修	其 口 腹 疎 布 裁 衣 以 蔽 其 形 苦 日 加 朔 引 夕 增 勵 修 
X59n1105_002:0662c07	出處語默率遵於佛制如是數年間罔敢自怠然將	出 處 語 默 率 遵 於 佛 制 如 是 數 年 間 罔 敢 自 怠 然 將 
X59n1105_002:0662c08	行古道必反常情往往同儔輩以為矯異駭眾而窺	行 古 道 必 反 常 情 往 往 同 儔 輩 以 為 矯 異 駭 眾 而 窺 
X59n1105_002:0662c09	伺短失者有矣竊自解曰孔子云事君盡禮人以為	伺 短 失 者 有 矣 竊 自 解 曰 孔 子 云 事 君 盡 禮 人 以 為 
X59n1105_002:0662c10	諂也予事佛盡誠人以為詐不亦宜乎且孔子聖人	諂 也 予 事 佛 盡 誠 人 以 為 詐 不 亦 宜 乎 且 孔 子 聖 人 
X59n1105_002:0662c11	也言無口過行無怨惡然猶不免世俗之憎嫉故甞	也 言 無 口 過 行 無 怨 惡 然 猶 不 免 世 俗 之 憎 嫉 故 甞 
X59n1105_002:0662c12	疑於桓魋辱於陽虎畏於匡人困於陳蔡況一末下	疑 於 桓 魋 辱 於 陽 虎 畏 於 匡 人 困 於 陳 蔡 況 一 末 下 
X59n1105_002:0662c13	庸僧學古背俗而不為人之所惡者其可得乎以致	庸 僧 學 古 背 俗 而 不 為 人 之 所 惡 者 其 可 得 乎 以 致 
X59n1105_002:0662c14	彼徒率因行事有所不同夙懷忿慍乃乘是增戒之	彼 徒 率 因 行 事 有 所 不 同 夙 懷 忿 慍 乃 乘 是 增 戒 之 
X59n1105_002:0662c15	勢以致鬪訟其意無他直欲以無辜之人陷於縲絏	勢 以 致 鬪 訟 其 意 無 他 直 欲 以 無 辜 之 人 陷 於 縲 絏 
X59n1105_002:0662c16	之中耳自念與時寡合一無勢援獨力不能加眾厥	之 中 耳 自 念 與 時 寡 合 一 無 勢 援 獨 力 不 能 加 眾 厥 
X59n1105_002:0662c17	或枉遭刑戮固無惜於一身但恐遏絕律風使無聞	或 枉 遭 刑 戮 固 無 惜 於 一 身 但 恐 遏 絕 律 風 使 無 聞 
X59n1105_002:0662c18	於後世耳恭惟權府運使負伊周之才佐唐虞之主	於 後 世 耳 恭 惟 權 府 運 使 負 伊 周 之 才 佐 唐 虞 之 主 
X59n1105_002:0662c19	文聲治術卓出于群英仁政德風下臨於庶物願垂	文 聲 治 術 卓 出 于 群 英 仁 政 德 風 下 臨 於 庶 物 願 垂 
X59n1105_002:0662c20	明鑒少賜哀矜苟得戒法流通三寶住世則涅槃所	明 鑒 少 賜 哀 矜 苟 得 戒 法 流 通 三 寶 住 世 則 涅 槃 所 
X59n1105_002:0662c21	謂我滅度後以正法付囑國王大臣斯言殆有所寄	謂 我 滅 度 後 以 正 法 付 囑 國 王 大 臣 斯 言 殆 有 所 寄 
X59n1105_002:0662c22	也荷法事重繄叩情深[曰/月]瀆尊嚴豈勝戰汗不宣。	也 荷 法 事 重 繄 叩 情 深 [曰月] 瀆 尊 嚴 豈 勝 戰 汗 不 宣 
X59n1105_002:0662c23	論慈愍三藏集書	論 慈 愍 三 藏 集 書 
X59n1105_002:0662c24	某月日釋元照謹齋沐裁書獻于	某 月 日 釋 元 照 謹 齋 沐 裁 書 獻 于 
X59n1105_002:0663a01	權府朝奉明公貧道甞聞律佛所制也教佛所說也	權 府 朝 奉 明 公 貧 道 甞 聞 律 佛 所 制 也 教 佛 所 說 也 
X59n1105_002:0663a02	禪佛所示也是三者皆出於佛曰三學曰六度故為	禪 佛 所 示 也 是 三 者 皆 出 於 佛 曰 三 學 曰 六 度 故 為 
X59n1105_002:0663a03	佛者不可滯於一端威儀軌度持犯開遮皆見於律	佛 者 不 可 滯 於 一 端 威 儀 軌 度 持 犯 開 遮 皆 見 於 律 
X59n1105_002:0663a04	非學無以自明權實偏圓觀行因果皆見於教非學	非 學 無 以 自 明 權 實 偏 圓 觀 行 因 果 皆 見 於 教 非 學 
X59n1105_002:0663a05	無以自辨識心達本忘筌離相皆見於禪非學無以	無 以 自 辨 識 心 達 本 忘 筌 離 相 皆 見 於 禪 非 學 無 以 
X59n1105_002:0663a06	自悟經曰歸源性無二方便有多門是則律與教與	自 悟 經 曰 歸 源 性 無 二 方 便 有 多 門 是 則 律 與 教 與 
X59n1105_002:0663a07	禪同出而異名殊途而一貫所謂同出者出於一心	禪 同 出 而 異 名 殊 途 而 一 貫 所 謂 同 出 者 出 於 一 心 
X59n1105_002:0663a08	也一貫者會於一性也心性也者一切眾生見前覺	也 一 貫 者 會 於 一 性 也 心 性 也 者 一 切 眾 生 見 前 覺 
X59n1105_002:0663a09	知之體也其量虗寂其用亘廣潛于萬化之際見于	知 之 體 也 其 量 虗 寂 其 用 亘 廣 潛 于 萬 化 之 際 見 于 
X59n1105_002:0663a10	動用之中四相流而不遷三惑覆而常照柰何漚生	動 用 之 中 四 相 流 而 不 遷 三 惑 覆 而 常 照 柰 何 漚 生 
X59n1105_002:0663a11	覺海雲點大清岸逐舟移花因眚發熾然妄動矒然	覺 海 雲 點 大 清 岸 逐 舟 移 花 因 眚 發 熾 然 妄 動 矒 然 
X59n1105_002:0663a12	昏塞紛然馳散非一朝一夕矣吾佛哀之將使復其	昏 塞 紛 然 馳 散 非 一 朝 一 夕 矣 吾 佛 哀 之 將 使 復 其 
X59n1105_002:0663a13	本也於是制其妄動故謂之律闢其昏塞故謂之教	本 也 於 是 制 其 妄 動 故 謂 之 律 闢 其 昏 塞 故 謂 之 教 
X59n1105_002:0663a14	攝其馳散故謂之禪以是觀之律亦心也教亦心也	攝 其 馳 散 故 謂 之 禪 以 是 觀 之 律 亦 心 也 教 亦 心 也 
X59n1105_002:0663a15	禪亦心也三者皆我自心豈容是非彼此於其間哉	禪 亦 心 也 三 者 皆 我 自 心 豈 容 是 非 彼 此 於 其 間 哉 
X59n1105_002:0663a16	不然則心外有法未契佛祖上乘之旨也是以自古	不 然 則 心 外 有 法 未 契 佛 祖 上 乘 之 旨 也 是 以 自 古 
X59n1105_002:0663a17	知識節行超邁未始不稟於律博涉經論未始不知	知 識 節 行 超 邁 未 始 不 稟 於 律 博 涉 經 論 未 始 不 知 
X59n1105_002:0663a18	於教希夷淡泊未始不通於禪歷觀三代高僧傳至	於 教 希 夷 淡 泊 未 始 不 通 於 禪 歷 觀 三 代 高 僧 傳 至 
X59n1105_002:0663a19	有木食草衣孤節苦行卓然風霜不改其操鏗然憂	有 木 食 草 衣 孤 節 苦 行 卓 然 風 霜 不 改 其 操 鏗 然 憂 
X59n1105_002:0663a20	喜未達其心故得振清望於當時垂令模於史籍近	喜 未 達 其 心 故 得 振 清 望 於 當 時 垂 令 模 於 史 籍 近 
X59n1105_002:0663a21	世慧林孝本法雲大秀皆釋門之豪傑舉揚宗風激	世 慧 林 孝 本 法 雲 大 秀 皆 釋 門 之 豪 傑 舉 揚 宗 風 激 
X59n1105_002:0663a22	勵修奉天下緇儒雲奔草偃率從其化自是其徒稍	勵 修 奉 天 下 緇 儒 雲 奔 草 偃 率 從 其 化 自 是 其 徒 稍 
X59n1105_002:0663a23	知頓悟漸修之門藉教悟宗之理但古今學者自有	知 頓 悟 漸 修 之 門 藉 教 悟 宗 之 理 但 古 今 學 者 自 有 
X59n1105_002:0663a24	黨宗蔽曲之淨謂了心見性何假修行認放蕩為通	黨 宗 蔽 曲 之 淨 謂 了 心 見 性 何 假 修 行 認 放 蕩 為 通 
X59n1105_002:0663b01	方嗤持守為執相殘毀正教瞖罔來蒙故慈愍三藏	方 嗤 持 守 為 執 相 殘 毀 正 教 瞖 罔 來 蒙 故 慈 愍 三 藏 
X59n1105_002:0663b02	文集於是乎作也斯實救一時之訛弊護佛法之紀	文 集 於 是 乎 作 也 斯 實 救 一 時 之 訛 弊 護 佛 法 之 紀 
X59n1105_002:0663b03	綱耳而況一破一立或抑或揚乃釋門述作之通規	綱 耳 而 況 一 破 一 立 或 抑 或 揚 乃 釋 門 述 作 之 通 規 
X59n1105_002:0663b04	義學討論之常事也西天諸論大小相攻或空有爭	義 學 討 論 之 常 事 也 西 天 諸 論 大 小 相 攻 或 空 有 爭 
X59n1105_002:0663b05	馳或性相勍敵二部五部十八五百異執支離于今	馳 或 性 相 勍 敵 二 部 五 部 十 八 五 百 異 執 支 離 于 今 
X59n1105_002:0663b06	不絕此方傳教華嚴賢首天台慈恩互相斥奪章疏	不 絕 此 方 傳 教 華 嚴 賢 首 天 台 慈 恩 互 相 斥 奪 章 疏 
X59n1105_002:0663b07	競行亦猶儒家魯史春秋學開五傳國風雅頌分為	競 行 亦 猶 儒 家 魯 史 春 秋 學 開 五 傳 國 風 雅 頌 分 為 
X59n1105_002:0663b08	四詩孟氏辭闢於楊墨子雲無取於老莊鄭玄王肅	四 詩 孟 氏 辭 闢 於 楊 墨 子 雲 無 取 於 老 莊 鄭 玄 王 肅 
X59n1105_002:0663b09	師資形矛盾之談劉向劉歆父子有異同之論至如	師 資 形 矛 盾 之 談 劉 向 劉 歆 父 子 有 異 同 之 論 至 如 
X59n1105_002:0663b10	宗門自達磨西來衣鉢相傳迨于五祖而下則南北	宗 門 自 達 磨 西 來 衣 鉢 相 傳 迨 于 五 祖 而 下 則 南 北 
X59n1105_002:0663b11	分宗其後各建門庭而五家派別雲門臨濟當世盛	分 宗 其 後 各 建 門 庭 而 五 家 派 別 雲 門 臨 濟 當 世 盛 
X59n1105_002:0663b12	行然各據師承互相嗤笑又如古今語錄謂佛身為	行 然 各 據 師 承 互 相 嗤 笑 又 如 古 今 語 錄 謂 佛 身 為 
X59n1105_002:0663b13	屎橛指大藏為故紙薄講學為入海筭沙貶聽習為	屎 橛 指 大 藏 為 故 紙 薄 講 學 為 入 海 筭 沙 貶 聽 習 為 
X59n1105_002:0663b14	分別名相徧在禪策不復具舉即應講學之師執為	分 別 名 相 徧 在 禪 策 不 復 具 舉 即 應 講 學 之 師 執 為 
X59n1105_002:0663b15	謗己而興於諍訟耶蓋不知古賢為物情深方便苦	謗 己 而 興 於 諍 訟 耶 蓋 不 知 古 賢 為 物 情 深 方 便 苦 
X59n1105_002:0663b16	口使求魚觀月不滯於筌指耳貧道少小辭親冠年	口 使 求 魚 觀 月 不 滯 於 筌 指 耳 貧 道 少 小 辭 親 冠 年 
X59n1105_002:0663b17	從道尋師務學負笈橫經于茲三十一臘矣不料寡	從 道 尋 師 務 學 負 笈 橫 經 于 茲 三 十 一 臘 矣 不 料 寡 
X59n1105_002:0663b18	薄謬為師首在處養徒晨夕講訓上酬佛祖開悟之	薄 謬 為 師 首 在 處 養 徒 晨 夕 講 訓 上 酬 佛 祖 開 悟 之 
X59n1105_002:0663b19	恩次報王臣存護之德頃以前任太守王公修撰持	恩 次 報 王 臣 存 護 之 德 頃 以 前 任 太 守 王 公 修 撰 持 
X59n1105_002:0663b20	遣公符邀命至此俾於南寺重建戒壇方欲糺募豪	遣 公 符 邀 命 至 此 俾 於 南 寺 重 建 戒 壇 方 欲 糺 募 豪 
X59n1105_002:0663b21	族發首興工無何諸師見忌異論鋒起以謂慈愍集	族 發 首 興 工 無 何 諸 師 見 忌 異 論 鋒 起 以 謂 慈 愍 集 
X59n1105_002:0663b22	乃貧道自撰假彼名字排我宗門曾不知此文得於	乃 貧 道 自 撰 假 彼 名 字 排 我 宗 門 曾 不 知 此 文 得 於 
X59n1105_002:0663b23	古藏編于舊錄不省寡聞輙懷私忿以至訟于公府	古 藏 編 于 舊 錄 不 省 寡 聞 輙 懷 私 忿 以 至 訟 于 公 府 
X59n1105_002:0663b24	干長吏直欲投諸深穽加以大石恐愶督迫幾不能	干 長 吏 直 欲 投 諸 深 穽 加 以 大 石 恐 愶 督 迫 幾 不 能 
X59n1105_002:0663c01	免竊惟古人有言出乎爾者反乎爾者我既無心於	免 竊 惟 古 人 有 言 出 乎 爾 者 反 乎 爾 者 我 既 無 心 於 
X59n1105_002:0663c02	物物豈能加於我故唯緘默坐視未始一辭辨之然	物 物 豈 能 加 於 我 故 唯 緘 默 坐 視 未 始 一 辭 辨 之 然 
X59n1105_002:0663c03	恐官司未委情實謹賷元得古本文集并敘始末三	恐 官 司 未 委 情 實 謹 賷 元 得 古 本 文 集 并 敘 始 末 三 
X59n1105_002:0663c04	于左右是否枉直惟明公裁之不宣。	于 左 右 是 否 枉 直 惟 明 公 裁 之 不 宣 
X59n1105_002:0663c05	送衣鉢書	送 衣 鉢 書 
X59n1105_002:0663c06	某月日比丘元照謹裁書獻于	某 月 日 比 丘 元 照 謹 裁 書 獻 于 
X59n1105_002:0663c07	淨慈圓照禪師元照早甞學律知佛制比丘必備三	淨 慈 圓 照 禪 師 元 照 早 甞 學 律 知 佛 制 比 丘 必 備 三 
X59n1105_002:0663c08	衣一鉢坐具漉囊是為六物上中下根制令遵奉故	衣 一 鉢 坐 具 漉 囊 是 為 六 物 上 中 下 根 制 令 遵 奉 故 
X59n1105_002:0663c09	從其門者不可輙違違之則抵逆上訓非所謂師資	從 其 門 者 不 可 輙 違 違 之 則 抵 逆 上 訓 非 所 謂 師 資 
X59n1105_002:0663c10	之道也三衣者何一曰僧伽棃謂之大衣入聚應供	之 道 也 三 衣 者 何 一 曰 僧 伽 棃 謂 之 大 衣 入 聚 應 供 
X59n1105_002:0663c11	登座說法則著之二曰鬱多羅僧謂之中衣隨眾禮	登 座 說 法 則 著 之 二 曰 鬱 多 羅 僧 謂 之 中 衣 隨 眾 禮 
X59n1105_002:0663c12	誦入堂受食則著之三曰安陀會謂之下衣道路往	誦 入 堂 受 食 則 著 之 三 曰 安 陀 會 謂 之 下 衣 道 路 往 
X59n1105_002:0663c13	來寺中作務則著之是三種衣必以麤疎麻苧為其	來 寺 中 作 務 則 著 之 是 三 種 衣 必 以 麤 疎 麻 苧 為 其 
X59n1105_002:0663c14	體青黑木蘭染其色三肘五肘為其量裂碎還縫所	體 青 黑 木 蘭 染 其 色 三 肘 五 肘 為 其 量 裂 碎 還 縫 所 
X59n1105_002:0663c15	以息貪情也條葉分明所以示福田也言其相則三	以 息 貪 情 也 條 葉 分 明 所 以 示 福 田 也 言 其 相 則 三 
X59n1105_002:0663c16	乘聖賢而同式論其名則九十六道所未聞敘其功	乘 聖 賢 而 同 式 論 其 名 則 九 十 六 道 所 未 聞 敘 其 功 
X59n1105_002:0663c17	則人得免凶危之憂龍被逃金翅之難備存諸大藏	則 人 得 免 凶 危 之 憂 龍 被 逃 金 翅 之 難 備 存 諸 大 藏 
X59n1105_002:0663c18	未可以卒舉也一鉢者具云鉢多羅此云應器鐵瓦	未 可 以 卒 舉 也 一 鉢 者 具 云 鉢 多 羅 此 云 應 器 鐵 瓦 
X59n1105_002:0663c19	二物體如法也烟熏青翠色如法也三斗斗半量如	二 物 體 如 法 也 烟 熏 青 翠 色 如 法 也 三 斗 斗 半 量 如 
X59n1105_002:0663c20	法也蓋是諸佛之標幟而非廊廟之器用矣昔者迦	法 也 蓋 是 諸 佛 之 標 幟 而 非 廊 廟 之 器 用 矣 昔 者 迦 
X59n1105_002:0663c21	葉如來授我釋迦本師智論所謂十三條麤布僧伽	葉 如 來 授 我 釋 迦 本 師 智 論 所 謂 十 三 條 麤 布 僧 伽 
X59n1105_002:0663c22	梨是也洎至垂滅遣飲光尊者持之於雞足山以待	梨 是 也 洎 至 垂 滅 遣 飲 光 尊 者 持 之 於 雞 足 山 以 待 
X59n1105_002:0663c23	彌勒有以見佛佛之所尊也祖師西至六代相付表	彌 勒 有 以 見 佛 佛 之 所 尊 也 祖 師 西 至 六 代 相 付 表 
X59n1105_002:0663c24	嗣法之有自此又祖祖之所尚也今有講下僧在原	嗣 法 之 有 自 此 又 祖 祖 之 所 尚 也 今 有 講 下 僧 在 原 
X59n1105_002:0664a01	奉持制物有年數矣近以病卒將啟手足囑令以衣	奉 持 制 物 有 年 數 矣 近 以 病 卒 將 啟 手 足 囑 令 以 衣 
X59n1105_002:0664a02	鉢坐具奉于禪師實以賴其慈廕資其冥路故也恭	鉢 坐 具 奉 于 禪 師 實 以 賴 其 慈 廕 資 其 冥 路 故 也 恭 
X59n1105_002:0664a03	惟禪師道邁前脩德歸庶物黑白蟻慕遐邇雲奔天	惟 禪 師 道 邁 前 脩 德 歸 庶 物 黑 白 蟻 慕 遐 邇 雲 奔 天 
X59n1105_002:0664a04	下叢林莫如斯盛竊謂事因時舉道假人弘果蒙暫	下 叢 林 莫 如 斯 盛 竊 謂 事 因 時 舉 道 假 人 弘 果 蒙 暫 
X59n1105_002:0664a05	屈高明俯從下意許容納受特為奉持如是則大聖	屈 高 明 俯 從 下 意 許 容 納 受 特 為 奉 持 如 是 則 大 聖 
X59n1105_002:0664a06	之嚴制可行諸祖之遺風未墜謹遣僧賷衣鉢共五	之 嚴 制 可 行 諸 祖 之 遺 風 未 墜 謹 遣 僧 賷 衣 鉢 共 五 
X59n1105_002:0664a07	事修書以道其意可否間惟禪師裁之不宣。	事 修 書 以 道 其 意 可 否 間 惟 禪 師 裁 之 不 宣 
X59n1105_002:0664a08	讒議	讒 議 
X59n1105_002:0664a09	曰讒與謗同耶異耶曰讒必假謗而成蓋有謗而不	曰 讒 與 謗 同 耶 異 耶 曰 讒 必 假 謗 而 成 蓋 有 謗 而 不 
X59n1105_002:0664a10	讒者未見讒而不謗者也夫讒之生也其始因於憎	讒 者 未 見 讒 而 不 謗 者 也 夫 讒 之 生 也 其 始 因 於 憎 
X59n1105_002:0664a11	嫉而終成於輕信為之者諂侫小人也古之人有輸	嫉 而 終 成 於 輕 信 為 之 者 諂 侫 小 人 也 古 之 人 有 輸 
X59n1105_002:0664a12	忠以輔君者盡孝以事親者抱義以結友者雖君臣	忠 以 輔 君 者 盡 孝 以 事 親 者 抱 義 以 結 友 者 雖 君 臣 
X59n1105_002:0664a13	之相得父子之相愛朋友之相親一日為人所讒則	之 相 得 父 子 之 相 愛 朋 友 之 相 親 一 日 為 人 所 讒 則 
X59n1105_002:0664a14	反目攘臂擯逐離間至於相視如寇讎雖在古聖賢	反 目 攘 臂 擯 逐 離 間 至 於 相 視 如 寇 讎 雖 在 古 聖 賢 
X59n1105_002:0664a15	所不能免也然有初不能辯久而後明者有生不能	所 不 能 免 也 然 有 初 不 能 辯 久 而 後 明 者 有 生 不 能 
X59n1105_002:0664a16	辯死而後明者有至死不能辯終古不能明者不可	辯 死 而 後 明 者 有 至 死 不 能 辯 終 古 不 能 明 者 不 可 
X59n1105_002:0664a17	勝數矣子游曰事君數斯辱矣朋友數斯疏矣此所	勝 數 矣 子 游 曰 事 君 數 斯 辱 矣 朋 友 數 斯 疏 矣 此 所 
X59n1105_002:0664a18	以誡人遠讒也嗚呼讒與謗不可不察也且經史載	以 誡 人 遠 讒 也 嗚 呼 讒 與 謗 不 可 不 察 也 且 經 史 載 
X59n1105_002:0664a19	之不為不明學者覽之莫不知其非往往身自陷於	之 不 為 不 明 學 者 覽 之 莫 不 知 其 非 往 往 身 自 陷 於 
X59n1105_002:0664a20	讒口噎鬱至死不能自明者是必怒受讒者不察為	讒 口 噎 鬱 至 死 不 能 自 明 者 是 必 怒 受 讒 者 不 察 為 
X59n1105_002:0664a21	讒者之謟侫也至有群小至其前復讒於他人則又	讒 者 之 謟 侫 也 至 有 群 小 至 其 前 復 讒 於 他 人 則 又 
X59n1105_002:0664a22	聽之以為然是可謂聦明乎蓋善為讒者巧便鬬搆	聽 之 以 為 然 是 可 謂 聦 明 乎 蓋 善 為 讒 者 巧 便 鬬 搆 
X59n1105_002:0664a23	迎合蒙蔽使其瞢然如為鬼所魅至有終身不能察	迎 合 蒙 蔽 使 其 瞢 然 如 為 鬼 所 魅 至 有 終 身 不 能 察 
X59n1105_002:0664a24	者孔子曰浸潤之譖膚受之塑言其浸潤之來不使	者 孔 子 曰 浸 潤 之 譖 膚 受 之 塑 言 其 浸 潤 之 來 不 使 
X59n1105_002:0664b01	人預覺雖曾參至孝母必疑其殺人市非林藪人必	人 預 覺 雖 曾 參 至 孝 母 必 疑 其 殺 人 市 非 林 藪 人 必 
X59n1105_002:0664b02	疑其有虎間有不行焉者則謂之明遠君子矣予以	疑 其 有 虎 間 有 不 行 焉 者 則 謂 之 明 遠 君 子 矣 予 以 
X59n1105_002:0664b03	愚拙疎懶不喜諂附妄悅於人遂多為人所讒謗予	愚 拙 疎 懶 不 喜 諂 附 妄 悅 於 人 遂 多 為 人 所 讒 謗 予 
X59n1105_002:0664b04	聞之竊自省曰彼言果是歟吾當改過彼則我師也	聞 之 竊 自 省 曰 彼 言 果 是 歟 吾 當 改 過 彼 則 我 師 也 
X59n1105_002:0664b05	彼言果非歟彼亦徒為耳焉能浼我哉於是耳雖聞	彼 言 果 非 歟 彼 亦 徒 為 耳 焉 能 浼 我 哉 於 是 耳 雖 聞 
X59n1105_002:0664b06	之而口未甞辯士君子察不察在彼才識明不明耳	之 而 口 未 甞 辯 士 君 子 察 不 察 在 彼 才 識 明 不 明 耳 
X59n1105_002:0664b07	吾孰能申其枉直求知於人哉然且不知久而後明	吾 孰 能 申 其 枉 直 求 知 於 人 哉 然 且 不 知 久 而 後 明 
X59n1105_002:0664b08	耶後世而後明耶終古不明耶文中子曰何以息謗	耶 後 世 而 後 明 耶 終 古 不 明 耶 文 中 子 曰 何 以 息 謗 
X59n1105_002:0664b09	曰無辯吾常事斯語矣。	曰 無 辯 吾 常 事 斯 語 矣 
X59n1105_002:0664b10	博奕解	博 奕 解 
X59n1105_002:0664b11	論語云飽食終日無所用心難矣哉不有博奕者乎	論 語 云 飽 食 終 日 無 所 用 心 難 矣 哉 不 有 博 奕 者 乎 
X59n1105_002:0664b12	為之猶賢乎已解曰此孔子勉人之為學非所以使	為 之 猶 賢 乎 已 解 曰 此 孔 子 勉 人 之 為 學 非 所 以 使 
X59n1105_002:0664b13	人博奕也凡人所以異於草木土石者以其有識故	人 博 奕 也 凡 人 所 以 異 於 草 木 土 石 者 以 其 有 識 故 
X59n1105_002:0664b14	也所以異於禽畜者以其最靈故也所以異於眾人	也 所 以 異 於 禽 畜 者 以 其 最 靈 故 也 所 以 異 於 眾 人 
X59n1105_002:0664b15	者以其為學故也所以異於輩流者以其自強不息	者 以 其 為 學 故 也 所 以 異 於 輩 流 者 以 其 自 強 不 息 
X59n1105_002:0664b16	故也是故為人不可不為學為學不可不自勉豈宜	故 也 是 故 為 人 不 可 不 為 學 為 學 不 可 不 自 勉 豈 宜 
X59n1105_002:0664b17	飽食嬉遊而不知為學一混於眾人縱學而無所成	飽 食 嬉 遊 而 不 知 為 學 一 混 於 眾 人 縱 學 而 無 所 成 
X59n1105_002:0664b18	業未殊於輩流乎自古聖賢急於為學孜孜矻矻無	業 未 殊 於 輩 流 乎 自 古 聖 賢 急 於 為 學 孜 孜 矻 矻 無 
X59n1105_002:0664b19	暇於其他尚恐虗擲其時陰而有所不至而彼罔然	暇 於 其 他 尚 恐 虗 擲 其 時 陰 而 有 所 不 至 而 彼 罔 然 
X59n1105_002:0664b20	無所用心悠悠以終老者不知何以自處而度其永	無 所 用 心 悠 悠 以 終 老 者 不 知 何 以 自 處 而 度 其 永 
X59n1105_002:0664b21	日耶此聖人所以感歎故曰難矣哉也不有博奕者	日 耶 此 聖 人 所 以 感 歎 故 曰 難 矣 哉 也 不 有 博 奕 者 
X59n1105_002:0664b22	為之猶賢乎已者此舉市井鄙事以較之將使知耻	為 之 猶 賢 乎 已 者 此 舉 市 井 鄙 事 以 較 之 將 使 知 耻 
X59n1105_002:0664b23	而思為學故也且夫群聚博戲爭先鬪勝殆非賢者	而 思 為 學 故 也 且 夫 群 聚 博 戲 爭 先 鬪 勝 殆 非 賢 者 
X59n1105_002:0664b24	所宜為然且有所用心雖不肖猶足以為賢以見飽	所 宜 為 然 且 有 所 用 心 雖 不 肖 猶 足 以 為 賢 以 見 飽 
X59n1105_002:0664c01	食虗度不務學者尚不逮於博戲小人況君子乎此	食 虗 度 不 務 學 者 尚 不 逮 於 博 戲 小 人 況 君 子 乎 此 
X59n1105_002:0664c02	蓋激勵之深切非所謂稱美博奕使人為之也安有	蓋 激 勵 之 深 切 非 所 謂 稱 美 博 奕 使 人 為 之 也 安 有 
X59n1105_002:0664c03	聖人之教誘人於不義哉儒者說曰為其無所據樂	聖 人 之 教 誘 人 於 不 義 哉 儒 者 說 曰 為 其 無 所 據 樂 
X59n1105_002:0664c04	善生婬欲故且使之博奕耳此不唯毀滅聖人垂訓	善 生 婬 欲 故 且 使 之 博 奕 耳 此 不 唯 毀 滅 聖 人 垂 訓 
X59n1105_002:0664c05	之旨陷人於不義之中抑其言復何鄙俚之甚乎每	之 旨 陷 人 於 不 義 之 中 抑 其 言 復 何 鄙 俚 之 甚 乎 每 
X59n1105_002:0664c06	讀至此未甞不為之慨歎也何平叔猶以為諸家之	讀 至 此 未 甞 不 為 之 慨 歎 也 何 平 叔 猶 以 為 諸 家 之 
X59n1105_002:0664c07	善者黃侃邢昺之徒又不能考其善否相沿舊說無	善 者 黃 侃 邢 昺 之 徒 又 不 能 考 其 善 否 相 沿 舊 說 無 
X59n1105_002:0664c08	所辨正致使古今儒冠釋服競習博奕以為己能往	所 辨 正 致 使 古 今 儒 冠 釋 服 競 習 博 奕 以 為 己 能 往 
X59n1105_002:0664c09	往廢棄所業忽慢人事竟日徹旦失食忘寢精神耗	往 廢 棄 所 業 忽 慢 人 事 竟 日 徹 旦 失 食 忘 寢 精 神 耗 
X59n1105_002:0664c10	眊色力疲頓以至成疾猶不知止而卒無成益且仁	眊 色 力 疲 頓 以 至 成 疾 猶 不 知 止 而 卒 無 成 益 且 仁 
X59n1105_002:0664c11	人君子言行動止必審其損益而後行之何為無益	人 君 子 言 行 動 止 必 審 其 損 益 而 後 行 之 何 為 無 益 
X59n1105_002:0664c12	世伎所役獨不思之乎予甞極言以勉之彼拒之曰	世 伎 所 役 獨 不 思 之 乎 予 甞 極 言 以 勉 之 彼 拒 之 曰 
X59n1105_002:0664c13	孔子尚稱為賢子何昧而見罪耶予乃退思先儒之	孔 子 尚 稱 為 賢 子 何 昧 而 見 罪 耶 予 乃 退 思 先 儒 之 
X59n1105_002:0664c14	謬妄有誤於來者不為不甚故特為之別解冀負識	謬 妄 有 誤 於 來 者 不 為 不 甚 故 特 為 之 別 解 冀 負 識 
X59n1105_002:0664c15	君子或有取焉。	君 子 或 有 取 焉 
X59n1105_002:0664c16	四子要言序	四 子 要 言 序 
X59n1105_002:0664c17	天道體剛而用柔地道體柔而用剛人生天地間稟	天 道 體 剛 而 用 柔 地 道 體 柔 而 用 剛 人 生 天 地 間 稟 
X59n1105_002:0664c18	天地二氣而為體固當法天地而為行古先聖王能	天 地 二 氣 而 為 體 固 當 法 天 地 而 為 行 古 先 聖 王 能 
X59n1105_002:0664c19	盡天地之理法天之柔所以教人行仁也法地之剛	盡 天 地 之 理 法 天 之 柔 所 以 教 人 行 仁 也 法 地 之 剛 
X59n1105_002:0664c20	所以教人為義也是故仁主於慈愛義主於果斷此	所 以 教 人 為 義 也 是 故 仁 主 於 慈 愛 義 主 於 果 斷 此 
X59n1105_002:0664c21	人倫之大本儒教之宗極也孔子祖述堯舜憲章文	人 倫 之 大 本 儒 教 之 宗 極 也 孔 子 祖 述 堯 舜 憲 章 文 
X59n1105_002:0664c22	武豈有他哉故曰吾道一以貫之忠恕而已忠豈非	武 豈 有 他 哉 故 曰 吾 道 一 以 貫 之 忠 恕 而 已 忠 豈 非 
X59n1105_002:0664c23	義耶恕豈非仁耶則知孔子言行動靜雖用舍萬異	義 耶 恕 豈 非 仁 耶 則 知 孔 子 言 行 動 靜 雖 用 舍 萬 異 
X59n1105_002:0664c24	而未始出於仁義矣予甞閱諸子書獨愛荀孟楊王	而 未 始 出 於 仁 義 矣 予 甞 閱 諸 子 書 獨 愛 荀 孟 楊 王 
X59n1105_002:0665a01	能宗孔子之道知儒教之本故孟子對梁惠王曰何	能 宗 孔 子 之 道 知 儒 教 之 本 故 孟 子 對 梁 惠 王 曰 何 
X59n1105_002:0665a02	必曰利亦有仁義而已文中子曰仁義其教之本乎	必 曰 利 亦 有 仁 義 而 已 文 中 子 曰 仁 義 其 教 之 本 乎 
X59n1105_002:0665a03	荀子曰唯仁之為守唯義之為行楊子曰太玄為仁	荀 子 曰 唯 仁 之 為 守 唯 義 之 為 行 楊 子 曰 太 玄 為 仁 
X59n1105_002:0665a04	義而作所以四子之書不混於異端者此也孟子文	義 而 作 所 以 四 子 之 書 不 混 於 異 端 者 此 也 孟 子 文 
X59n1105_002:0665a05	中皆門人所錄荀子楊子乃秉筆所撰其文富其事	中 皆 門 人 所 錄 荀 子 楊 子 乃 秉 筆 所 撰 其 文 富 其 事 
X59n1105_002:0665a06	繁非博綜於儒業者不可備覽故於其間採摭簡當	繁 非 博 綜 於 儒 業 者 不 可 備 覽 故 於 其 間 採 摭 簡 當 
X59n1105_002:0665a07	精要之言有足訓世者總為一集題曰四子要言然	精 要 之 言 有 足 訓 世 者 總 為 一 集 題 曰 四 子 要 言 然 
X59n1105_002:0665a08	在言雖簡而為學為道為人為政君臣父子百行五	在 言 雖 簡 而 為 學 為 道 為 人 為 政 君 臣 父 子 百 行 五 
X59n1105_002:0665a09	常之義亦已盡矣學而思之得無補於心術哉。	常 之 義 亦 已 盡 矣 學 而 思 之 得 無 補 於 心 術 哉 
X59n1105_002:0665a10	高麗李相公樂道集序	高 麗 李 相 公 樂 道 集 序 
X59n1105_002:0665a11	予昔見海東使臣經從吾鄉名山勝槩率多題詠觀	予 昔 見 海 東 使 臣 經 從 吾 鄉 名 山 勝 槩 率 多 題 詠 觀 
X59n1105_002:0665a12	其格致則與夫大國文軌頗同後見僧統所留篇什	其 格 致 則 與 夫 大 國 文 軌 頗 同 後 見 僧 統 所 留 篇 什 
X59n1105_002:0665a13	語句平易思味幽遠復知僧統又知詩之深者比以	語 句 平 易 思 味 幽 遠 復 知 僧 統 又 知 詩 之 深 者 比 以 
X59n1105_002:0665a14	朝辭迴杭艤舟府亨忽持李相國詩集為示發卷一	朝 辭 迴 杭 艤 舟 府 亨 忽 持 李 相 國 詩 集 為 示 發 卷 一 
X59n1105_002:0665a15	覽愛其學贍而識遠辭直而理詣大率稽於釋典宗	覽 愛 其 學 贍 而 識 遠 辭 直 而 理 詣 大 率 稽 於 釋 典 宗 
X59n1105_002:0665a16	於理性皆超拔物外之論非所謂世俗文筆也處富	於 理 性 皆 超 拔 物 外 之 論 非 所 謂 世 俗 文 筆 也 處 富 
X59n1105_002:0665a17	貴而慕真寂故以樂道命其題居塵染而守清節故	貴 而 慕 真 寂 故 以 樂 道 命 其 題 居 塵 染 而 守 清 節 故 
X59n1105_002:0665a18	以婆塞標其號以夫道無不在故其言觸事而發隨	以 婆 塞 標 其 號 以 夫 道 無 不 在 故 其 言 觸 事 而 發 隨 
X59n1105_002:0665a19	物而應存乎梗槩且錄百篇足以弘贊佛乘啟迪來	物 而 應 存 乎 梗 槩 且 錄 百 篇 足 以 弘 贊 佛 乘 啟 迪 來 
X59n1105_002:0665a20	裔豈與夫雕虫刻篆嘲風詠月者同日而語哉然彼	裔 豈 與 夫 雕 虫 刻 篆 嘲 風 詠 月 者 同 日 而 語 哉 然 彼 
X59n1105_002:0665a21	國文士能詩者甚眾而僧統獨愛此集將命鏤板流	國 文 士 能 詩 者 甚 眾 而 僧 統 獨 愛 此 集 將 命 鏤 板 流 
X59n1105_002:0665a22	通於世向所謂僧統知詩之深為不誣矣觀是詩者	通 於 世 向 所 謂 僧 統 知 詩 之 深 為 不 誣 矣 觀 是 詩 者 
X59n1105_002:0665a23	當體斯意。	當 體 斯 意 
X59n1105_002:0665a24	送聞伯龍歸太學序	送 聞 伯 龍 歸 太 學 序 
X59n1105_002:0665b01	余學佛外甞閱先儒書觀古聖人立言垂法大率使	余 學 佛 外 甞 閱 先 儒 書 觀 古 聖 人 立 言 垂 法 大 率 使 
X59n1105_002:0665b02	人修己治性立身行道且與夫眾人異焉柰何後世	人 修 己 治 性 立 身 行 道 且 與 夫 眾 人 異 焉 柰 何 後 世 
X59n1105_002:0665b03	學者資性有淳薄所習有高下雖皆讀書為儒而有	學 者 資 性 有 淳 薄 所 習 有 高 下 雖 皆 讀 書 為 儒 而 有 
X59n1105_002:0665b04	修者焉有不修者焉則君子小人見矣孔子謂子夏	修 者 焉 有 不 修 者 焉 則 君 子 小 人 見 矣 孔 子 謂 子 夏 
X59n1105_002:0665b05	曰汝為君子儒無為小人儒今之業儒者誦其書不	曰 汝 為 君 子 儒 無 為 小 人 儒 今 之 業 儒 者 誦 其 書 不 
X59n1105_002:0665b06	為不多與之議論落落可聽發為文章郁郁可觀然	為 不 多 與 之 議 論 落 落 可 聽 發 為 文 章 郁 郁 可 觀 然 
X59n1105_002:0665b07	以才俊自負輕浮貢傲嬉遊縱誕無所而不至是故	以 才 俊 自 負 輕 浮 貢 傲 嬉 遊 縱 誕 無 所 而 不 至 是 故 
X59n1105_002:0665b08	求其為君子儒者或寡矣余素未識聞君已見長者	求 其 為 君 子 儒 者 或 寡 矣 余 素 未 識 聞 君 已 見 長 者 
X59n1105_002:0665b09	稱其性行時輩服其才業及一見之聽其言觀其行	稱 其 性 行 時 輩 服 其 才 業 及 一 見 之 聽 其 言 觀 其 行 
X59n1105_002:0665b10	果如余所聞每謂人曰此所謂君子儒也宜乎貴矣	果 如 余 所 聞 每 謂 人 曰 此 所 謂 君 子 儒 也 宜 乎 貴 矣 
X59n1105_002:0665b11	適聞促裝將復于大學故直書以勉之庶有所補焉。	適 聞 促 裝 將 復 于 大 學 故 直 書 以 勉 之 庶 有 所 補 焉 
X59n1105_002:0665b12	長蘆賾禪師文集序	長 蘆 賾 禪 師 文 集 序 
X59n1105_002:0665b13	佛教所謂大乘師者蓋有上根利智勇厲丈夫頓了	佛 教 所 謂 大 乘 師 者 蓋 有 上 根 利 智 勇 厲 丈 夫 頓 了 
X59n1105_002:0665b14	自心旁達諸法緣生無性一切皆如無性緣生廣大	自 心 旁 達 諸 法 緣 生 無 性 一 切 皆 如 無 性 緣 生 廣 大 
X59n1105_002:0665b15	悉備安住實際得大總持摩尼寶珠出生無盡大圓	悉 備 安 住 實 際 得 大 總 持 摩 尼 寶 珠 出 生 無 盡 大 圓 
X59n1105_002:0665b16	鏡智應現無差秉智慧刀被弘誓鎧入生死海遊濁	鏡 智 應 現 無 差 秉 智 慧 刀 被弘誓鎧 入 生 死 海 遊 濁 
X59n1105_002:0665b17	惡世徧微塵剎歷恒沙劫善巧方便化導群生六度	惡 世 徧 微 塵 剎 歷 恒 沙 劫 善巧方便 化 導 群 生 六 度 
X59n1105_002:0665b18	四弘三聚四攝如夢如幻無捨無著終日說法無法	四 弘 三 聚 四 攝 如 夢 如 幻 無 捨 無 著 終 日 說 法 無 法 
X59n1105_002:0665b19	可說終日度生無生可度眾生無盡悲智願行寧有	可 說 終 日 度 生 無 生 可 度 眾 生 無 盡 悲 智 願 行 寧 有 
X59n1105_002:0665b20	盡乎業惑無窮身土壽量寧有窮乎發此心者即菩	盡 乎 業 惑 無 窮 身 土 壽 量 寧 有 窮 乎 發 此 心 者 即 菩 
X59n1105_002:0665b21	提心行此行者即菩薩行傳此法者號大乘師也然	提 心 行 此 行 者 即 菩 薩 行 傳 此 法 者 號 大 乘 師 也 然 
X59n1105_002:0665b22	則功高而業廣任重而道遠自非識洞天人之際道	則 功 高 而 業 廣 任 重 而 道 遠 自 非 識 洞 天 人 之 際 道 
X59n1105_002:0665b23	超區宇之表孰能荷三寶之重寄為四生之良導乎	超 區 宇 之 表 孰 能 荷 三 寶 之 重 寄 為 四 生 之 良 導 乎 
X59n1105_002:0665b24	是以在昔高僧學優才贍節高行苦至有食不耕鋤	是 以 在 昔 高 僧 學 優 才 贍 節 高 行 苦 至 有 食 不 耕 鋤 
X59n1105_002:0665c01	衣無繒纊忍人之所不忍行人之所不行扶顛持危	衣 無 繒 纊 忍 人 之 所 不 忍 行 人 之 所 不 行 扶 顛 持 危 
X59n1105_002:0665c02	闢邪禦侮其濟物也視形骸如朽木其護法也輕性	闢 邪 禦 侮 其 濟 物 也 視 形 骸 如 朽 木 其 護 法 也 輕 性 
X59n1105_002:0665c03	命若鴻毛與夫獨善偷安猒誼求寂者日劫相倍未	命 若 鴻 毛 與 夫 獨 善 偷 安 猒 誼 求 寂 者 日 劫 相 倍 未 
X59n1105_002:0665c04	足校其優劣矣賾老禪師河北洛水人少業儒文晚	足 校 其 優 劣 矣 賾 老 禪 師 河 北 洛 水 人 少 業 儒 文 晚 
X59n1105_002:0665c05	從釋氏志節超邁學問宏博徧歷叢林飽參宗匠天	從 釋 氏 志 節 超 邁 學 問 宏 博 徧 歷 叢 林 飽 參 宗 匠 天 
X59n1105_002:0665c06	機既洩學眾雲從三處住持六時精苦門墻壁峻規	機 既 洩 學 眾 雲 從 三 處 住 持 六 時 精 苦 門 墻 壁 峻 規 
X59n1105_002:0665c07	矩霜嚴著述盈編播流寰海傳聞有日尚或持疑比	矩 霜 嚴 著 述 盈 編 播 流 寰 海 傳 聞 有 日 尚 或 持 疑 比 
X59n1105_002:0665c08	得斯文喟然驚歎不意後世復有大乘師耶觀乎發	得 斯 文 喟 然 驚 歎 不 意 後 世 復 有 大 乘 師 耶 觀 乎 發 
X59n1105_002:0665c09	菩提心要則知修行發足不踐於小道也觀乎自警	菩 提 心 要 則 知 修 行 發 足 不 踐 於 小 道 也 觀 乎 自 警 
X59n1105_002:0665c10	銘則知篤志在道無暇於世論也觀乎百二十問則	銘 則 知 篤 志 在 道 無 暇 於 世 論 也 觀 乎 百 二 十 問 則 
X59n1105_002:0665c11	知晨夕自檢不容於妄慮也觀乎誡洗麵文則知節	知 晨 夕 自 檢 不 容 於 妄 慮 也 觀 乎 誡 洗 麵 文 則 知 節 
X59n1105_002:0665c12	儉清苦不以口腹費於僧物也觀乎在家行儀以至	儉 清 苦 不 以 口 腹 費 於 僧 物 也 觀 乎 在 家 行 儀 以 至 
X59n1105_002:0665c13	公門十勸則知憫物情深不擇於高下也觀乎枯骨	公 門 十 勸 則 知 憫 物 情 深 不 擇 於 高 下 也 觀 乎 枯 骨 
X59n1105_002:0665c14	頌則知達妄窮真不為世相所動也觀乎蓮華勝會	頌 則 知 達 妄 窮 真 不 為 世 相 所 動 也 觀 乎 蓮 華 勝 會 
X59n1105_002:0665c15	序勸念佛頌則知決了死生靈神有所歸也觀乎坐	序 勸 念 佛 頌 則 知 決 了 死 生 靈 神 有 所 歸 也 觀 乎 坐 
X59n1105_002:0665c16	禪儀則知志尚修習不徒於言句也噫正道難聞知	禪 儀 則 知 志 尚 修 習 不 徒 於 言 句 也 噫 正 道 難 聞 知 
X59n1105_002:0665c17	音罕遇方圖欵扣以盡所懷俄聞暮秋奄歸真寂沉	音 罕 遇 方 圖 欵 扣 以 盡 所 懷 俄 聞 暮 秋 奄 歸 真 寂 沉 
X59n1105_002:0665c18	吟感槩長鼾永日惜乎得非吾道衰替不使真善知	吟 感 槩 長 鼾 永 日 惜 乎 得 非 吾 道 衰 替 不 使 真 善 知 
X59n1105_002:0665c19	識久住世耶古人有言百年影殂千載心在覧斯集	識 久 住 世 耶 古 人 有 言 百 年 影 殂 千 載 心 在 覧 斯 集 
X59n1105_002:0665c20	者則禪師之心可鑒矣。	者 則 禪 師 之 心 可 鑒 矣 
X59n1105_002:0665c21	釋門登科記序(越州餘姚縣龍泉寺)	釋 門 登 科 記 序 越 州 餘 姚 縣 龍 泉 寺 
X59n1105_002:0665c22	三代僧史十科取人讀誦一門功業尤重	三 代 僧 史 十 科 取 人 讀 誦 一 門 功 業 尤 重 
X59n1105_002:0665c23	皇朝著令帝王誕辰天下度僧用延聖祚尊崇吾教	皇 朝 著 令 帝 王 誕 辰 天 下 度 僧 用 延 聖 祚 尊 崇 吾 教 
X59n1105_002:0665c24	宣布真風自古皆然於茲尤盛方今州縣淨侍寔繁	宣 布 真 風 自 古 皆 然 於 茲 尤 盛 方 今 州 縣 淨 侍 寔 繁 
X59n1105_002:0666a01	每歲選人必量經業開場考試合格精通公牓星羅	每 歲 選 人 必 量 經 業 開 場 考 試 合 格 精 通 公 牓 星 羅 
X59n1105_002:0666a02	獎平生之勤苦綸恩露墜許畢世以安閑外被田衣	獎 平 生 之 勤 苦 綸 恩 露 墜 許 畢 世 以 安 閑 外 被 田 衣 
X59n1105_002:0666a03	內懷戒寶為法王子作人天師不事耕桑端受信施	內 懷 戒 寶 為 法 王 子 作 人 天 師 不 事 耕 桑 端 受 信 施 
X59n1105_002:0666a04	栖心物外旅泊寰中釋子之榮豈復過此近世出俗	栖 心 物 外 旅 泊 寰 中 釋 子 之 榮 豈 復 過 此 近 世 出 俗 
X59n1105_002:0666a05	多無正因反欲他營不崇本業唯圖進納濫預法流	多 無 正 因 反 欲 他 營 不 崇 本 業 唯 圖 進 納 濫 預 法 流 
X59n1105_002:0666a06	或倚恃宗親或督迫師長至有巡街打化袖疏干求	或 倚 恃 宗 親 或 督 迫 師 長 至 有 巡 街 打 化 袖 疏 干 求 
X59n1105_002:0666a07	送惠追陪強顏趨謁頻遭毀辱備歷艱辛為者百千	送 惠 追 陪 強 顏 趨 謁 頻 遭 毀 辱 備 歷 艱 辛 為 者 百 千 
X59n1105_002:0666a08	成無數十豈有榮身良筞安樂法門斯由當本昧出	成 無 數 十 豈 有 榮 身 良 筞 安 樂 法 門 斯 由 當 本 昧 出 
X59n1105_002:0666a09	家心抑亦為人無丈夫志況蓮華妙典鷲嶺極談大	家 心 抑 亦 為 人 無 丈 夫 志 況 蓮 華 妙 典 鷲 嶺 極 談 大 
X59n1105_002:0666a10	事因緣開佛知見是諸佛降靈本致實群生悟入津	事 因 緣 開 佛 知 見 是 諸 佛 降 靈 本 致 實 群 生 悟 入 津 
X59n1105_002:0666a11	途無量國中不知名字幸而聞見那不誦持豈獨辜	途 無 量 國 中 不 知 名 字 幸 而 聞 見 那 不 誦 持 豈 獨 辜 
X59n1105_002:0666a12	恩誠為忘本奉勉未度者宜加精至早冀變通已達	恩 誠 為 忘 本 奉 勉 未 度 者 宜 加 精 至 早 冀 變 通 已 達 
X59n1105_002:0666a13	者莫廢溫尋終為道業百金供施實亦能消四輩瞻	者 莫 廢 溫 尋 終 為 道 業 百 金 供 施 實 亦 能 消 四 輩 瞻 
X59n1105_002:0666a14	依諒無慚德幻軀有盡實行不亡故有舌相粲若紅	依 諒 無 慚 德 幻 軀 有 盡 實 行 不 亡 故 有 舌 相 粲 若 紅 
X59n1105_002:0666a15	渠身骨碎如珠顆具書傳錄識者備聞況般若有經	渠 身 骨 碎 如 珠 顆 具 書 傳 錄 識 者 備 聞 況 般 若 有 經 
X59n1105_002:0666a16	耳之緣法華校隨喜之福幸依聖訓勿棄時陰近期	耳 之 緣 法 華 校 隨 喜 之 福 幸 依 聖 訓 勿 棄 時 陰 近 期 
X59n1105_002:0666a17	於削髮為僧遠冀於破魔成佛若能如此夫復何言	於 削 髮 為 僧 遠 冀 於 破 魔 成 佛 若 能 如 此 夫 復 何 言 
X59n1105_002:0666a18	所患為僧不應於十科事佛徒消於百載古賢深誡	所 患 為 僧 不 應 於 十 科 事 佛 徒 消 於 百 載 古 賢 深 誡 
X59n1105_002:0666a19	寧不動心哉。	寧 不 動 心 哉 
X59n1105_002:0666a21	芝園集下(終)	芝 園 集 下 終 
