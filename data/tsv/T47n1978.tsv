T47n1978_001:0420c13	讚阿彌陀佛偈	讚 阿 彌 陀 佛 偈 
T47n1978_001:0420c15	曇鸞法師作	曇 鸞 法 師 作 
T47n1978_001:0420c16	南無阿彌陀佛(釋名無量壽傍經奉讚亦曰安養)。	南 無 阿 彌 陀 佛 釋 名 無 量 壽 傍 經 奉 讚 亦 曰 安 養 
T47n1978_001:0420c17	南無至心歸命禮西方阿彌陀佛。	南 無 至 心 歸 命 禮 西 方 阿 彌 陀 佛 
T47n1978_001:0420c18	　現在西方去此界　　十萬億剎安樂土	 現 在 西 方 去 此 界 十 萬 億 剎 安 樂 土 
T47n1978_001:0420c19	　佛世尊號阿彌陀　　我願往生歸命禮	 佛 世 尊 號 阿 彌 陀 我 願 往 生 歸 命 禮 
T47n1978_001:0420c20	願共諸眾生往生安樂國	願 共 諸 眾 生 往 生 安 樂 國 
T47n1978_001:0420c21	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0420c22	　成佛已來歷十劫　　壽命方將無有量	 成佛已來 歷 十 劫 壽 命 方 將 無 有 量 
T47n1978_001:0420c23	　法身光輪遍法界　　照世盲冥故頂禮	 法 身 光 輪 遍 法 界 照 世 盲 冥 故 頂 禮 
T47n1978_001:0420c24	願共諸眾生往生安樂國	願 共 諸 眾 生 往 生 安 樂 國 
T47n1978_001:0420c25	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0420c26	　智慧光明不可量　　故佛又號無量光	 智慧光明 不 可 量 故 佛 又 號 無 量 光 
T47n1978_001:0420c27	　有量諸相蒙光曉　　是故稽首真實明	 有 量 諸 相 蒙 光 曉 是 故 稽 首 真 實 明 
T47n1978_001:0420c28	願共諸眾生往生安樂國	願 共 諸 眾 生 往 生 安 樂 國 
T47n1978_001:0420c29	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0421a01	　解脫光輪無限齊　　故佛又號無邊光	 解 脫 光 輪 無 限 齊 故 佛 又 號 無 邊 光 
T47n1978_001:0421a02	　蒙光觸者離有無　　是故稽首平等覺	 蒙 光 觸 者 離 有 無 是 故 稽 首 平 等 覺 
T47n1978_001:0421a03	願共諸眾生往生安樂國	願 共 諸 眾 生 往 生 安 樂 國 
T47n1978_001:0421a04	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0421a05	　光雲無礙如虛空　　故佛又號無礙光	 光 雲 無 礙 如 虛 空 故 佛 又 號 無 礙 光 
T47n1978_001:0421a06	　一切有礙蒙光澤　　是故頂禮難思議	 一 切 有 礙 蒙 光 澤 是 故 頂 禮 難 思 議 
T47n1978_001:0421a07	願共諸眾生往生安樂國	願 共 諸 眾 生 往 生 安 樂 國 
T47n1978_001:0421a08	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0421a09	　清淨光明無有對　　故佛又號無對光	 清 淨 光 明 無 有 對 故 佛 又 號 無 對 光 
T47n1978_001:0421a10	　遇斯光者業繫除　　是故稽首畢竟依	 遇 斯 光 者 業 繫 除 是 故 稽 首 畢 竟 依 
T47n1978_001:0421a11	願共諸眾生往生安樂國	願 共 諸 眾 生 往 生 安 樂 國 
T47n1978_001:0421a12	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0421a13	　佛光照耀最第一　　故佛又號光炎王	 佛 光 照 耀 最 第 一 故 佛 又 號 光 炎 王 
T47n1978_001:0421a14	　三塗黑闇蒙光啟　　是故頂禮大應供	 三 塗 黑 闇 蒙 光 啟 是 故 頂 禮 大 應 供 
T47n1978_001:0421a15	願共諸眾生往生安樂國	願 共 諸 眾 生 往 生 安 樂 國 
T47n1978_001:0421a16	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0421a17	　道光明朗色超絕　　故佛又號清淨光	 道 光 明 朗 色 超 絕 故 佛 又 號 清 淨 光 
T47n1978_001:0421a18	　一蒙光照罪垢除　　皆得解脫故頂禮	 一 蒙 光 照 罪 垢 除 皆 得 解 脫 故 頂 禮 
T47n1978_001:0421a19	願共諸眾生往生安樂國	願 共 諸 眾 生 往 生 安 樂 國 
T47n1978_001:0421a20	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0421a21	　慈光遐被施安樂　　故佛又號歡喜光	 慈 光 遐 被 施 安 樂 故 佛 又 號 歡 喜 光 
T47n1978_001:0421a22	　光所至處得法喜　　稽首頂禮大安慰	 光 所 至 處 得 法 喜 稽 首 頂 禮 大 安 慰 
T47n1978_001:0421a23	願共諸眾生往生安樂國	願 共 諸 眾 生 往 生 安 樂 國 
T47n1978_001:0421a24	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0421a25	　佛光能破無明闇　　故佛又號智慧光	 佛 光 能 破 無 明 闇 故 佛 又 號 智 慧 光 
T47n1978_001:0421a26	　一切諸佛三乘眾　　咸共歎譽故稽首	 一切諸佛 三 乘 眾 咸 共 歎 譽 故 稽 首 
T47n1978_001:0421a27	願共諸眾生往生安樂國	願 共 諸 眾 生 往 生 安 樂 國 
T47n1978_001:0421a28	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0421a29	　光明一切時普照　　故佛又號不斷光	 光 明 一 切 時 普 照 故 佛 又 號 不 斷 光 
T47n1978_001:0421b01	　聞光力故心不斷　　皆得往生故頂禮	 聞 光 力 故 心 不 斷 皆 得 往 生 故 頂 禮 
T47n1978_001:0421b02	願共諸眾生往生安樂國	願 共 諸 眾 生 往 生 安 樂 國 
T47n1978_001:0421b03	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0421b04	　其光除佛莫能測　　故佛又號難思光	 其 光 除 佛 莫 能 測 故 佛 又 號 難 思 光 
T47n1978_001:0421b05	　十方諸佛歎往生　　稱其功德故稽首	 十方諸佛 歎 往 生 稱 其 功 德 故 稽 首 
T47n1978_001:0421b06	願共諸眾生往生安樂國	願 共 諸 眾 生 往 生 安 樂 國 
T47n1978_001:0421b07	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0421b08	　神光離相不可名　　故佛又號無稱光	 神 光 離 相 不 可 名 故 佛 又 號 無 稱 光 
T47n1978_001:0421b09	　因光成佛光赫然　　諸佛所歎故頂禮	 因 光 成 佛 光 赫 然 諸 佛 所 歎 故 頂 禮 
T47n1978_001:0421b10	願共諸眾生往生安樂國	願 共 諸 眾 生 往 生 安 樂 國 
T47n1978_001:0421b11	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0421b12	　光明照耀過日月　　故佛號超日月光	 光 明 照 耀 過 日 月 故 佛 號 超 日 月 光 
T47n1978_001:0421b13	　釋迦佛歎尚不盡　　故我稽首無等等	 釋 迦 佛 歎 尚 不 盡 故 我 稽 首 無 等 等 
T47n1978_001:0421b14	願共諸眾生往生安樂國	願 共 諸 眾 生 往 生 安 樂 國 
T47n1978_001:0421b15	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0421b16	　哀愍覆護我　　令法種增長　　此世及後生	 哀 愍 覆 護 我 令 法 種 增 長 此 世 及 後 生 
T47n1978_001:0421b17	　願佛常攝受	 願 佛 常 攝 受 
T47n1978_001:0421b18	願共諸眾生往生安樂國	願 共 諸 眾 生 往 生 安 樂 國 
T47n1978_001:0421b19	南無至心歸命禮西方極樂世界觀世音菩薩	南 無 至 心 歸 命 禮 西方極樂 世 界 觀 世 音 菩 薩 
T47n1978_001:0421b20	願共諸眾生往生安樂國	願 共 諸 眾 生 往 生 安 樂 國 
T47n1978_001:0421b21	南無至心歸命禮西方極樂世界大勢至菩薩	南 無 至 心 歸 命 禮 西方極樂 世 界 大 勢 至 菩 薩 
T47n1978_001:0421b22	願共諸眾生往生安樂國	願 共 諸 眾 生 往 生 安 樂 國 
T47n1978_001:0421b23	南無至心歸命禮西方極樂世界諸菩薩清淨	南 無 至 心 歸 命 禮 西方極樂 世 界 諸 菩 薩 清 淨 
T47n1978_001:0421b24	大海眾	大 海 眾 
T47n1978_001:0421b25	願共諸眾生往生安樂國	願 共 諸 眾 生 往 生 安 樂 國 
T47n1978_001:0421b26	普為師僧父母及善知識法界眾生。斷除三	普 為 師 僧 父 母 及 善 知 識 法 界 眾 生 斷 除 三 
T47n1978_001:0421b27	障。同得往生阿彌陀佛國。歸命懺悔。	障 同 得 往 生 阿 彌 陀 佛 國 歸 命 懺 悔 
T47n1978_001:0421b28	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0421b29	　阿彌陀佛初會眾　　聲聞菩薩數無量	 阿 彌 陀 佛 初 會 眾 聲 聞 菩 薩 數 無 量 
T47n1978_001:0421c01	　神通巧妙不能算　　是故稽首廣大會	 神 通 巧 妙 不 能 算 是 故 稽 首 廣 大 會 
T47n1978_001:0421c02	願共諸眾生往生安樂國	願 共 諸 眾 生 往 生 安 樂 國 
T47n1978_001:0421c03	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0421c04	　安樂無量摩訶薩　　咸當一生補佛處	 安 樂 無 量 摩 訶 薩 咸 當 一 生 補 佛 處 
T47n1978_001:0421c05	　除其本願大弘誓　　普欲度脫諸眾生	 除 其 本 願 大 弘 誓 普 欲 度 脫 諸 眾 生 
T47n1978_001:0421c06	　斯等寶林功德聚　　一心合掌頭面禮	 斯 等 寶 林 功 德 聚 一心合掌 頭 面 禮 
T47n1978_001:0421c07	願共諸眾生往生安樂國	願 共 諸 眾 生 往 生 安 樂 國 
T47n1978_001:0421c08	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0421c09	　安樂國土諸聲聞　　皆光一尋若流星	 安 樂 國 土 諸 聲 聞 皆 光 一 尋 若 流 星 
T47n1978_001:0421c10	　菩薩光輪四千里　　若秋滿月映紫金	 菩 薩 光 輪 四 千 里 若 秋 滿 月 映 紫 金 
T47n1978_001:0421c11	　集佛法藏為眾生　　故我頂禮大心海	 集 佛 法 藏 為 眾 生 故 我 頂 禮 大 心 海 
T47n1978_001:0421c12	願共諸眾生往生安樂國	願 共 諸 眾 生 往 生 安 樂 國 
T47n1978_001:0421c13	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0421c14	　又觀世音大勢至　　於諸聖眾最第一	 又 觀 世 音 大 勢 至 於 諸 聖 眾 最 第 一 
T47n1978_001:0421c15	　慈光照曜大千界　　侍佛左右顯神儀	 慈 光 照 曜 大 千 界 侍 佛 左 右 顯 神 儀 
T47n1978_001:0421c16	　度諸有緣不暫息　　如大海潮不失時	 度 諸 有 緣 不 暫 息 如 大 海 潮 不 失 時 
T47n1978_001:0421c17	　如是大悲大勢至　　一心稽首頭面禮	 如 是 大 悲 大 勢 至 一 心 稽 首 頭 面 禮 
T47n1978_001:0421c18	願共諸眾生往生安樂國	願 共 諸 眾 生 往 生 安 樂 國 
T47n1978_001:0421c19	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0421c20	　其有眾生生安樂　　悉具三十有二相	 其 有 眾 生 生 安 樂 悉 具 三 十 有 二 相 
T47n1978_001:0421c21	　智慧滿足入深法　　究暢道要無障礙	 智 慧 滿 足 入 深 法 究 暢 道 要 無 障 礙 
T47n1978_001:0421c22	　隨根利鈍成就忍　　二忍乃至不可計	 隨 根 利 鈍 成 就 忍 二 忍 乃 至 不 可 計 
T47n1978_001:0421c23	　宿命五通常自在　　至佛不更雜惡趣	 宿 命 五 通 常 自 在 至 佛 不 更 雜 惡 趣 
T47n1978_001:0421c24	　除生他方五濁世　　示現同如大牟尼	 除 生 他 方 五 濁 世 示 現 同 如 大 牟 尼 
T47n1978_001:0421c25	　生安樂國成大利　　是故至心頭面禮	 生 安 樂 國 成 大 利 是 故 至 心 頭 面 禮 
T47n1978_001:0421c26	願共諸眾生往生安樂國	願 共 諸 眾 生 往 生 安 樂 國 
T47n1978_001:0421c27	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0421c28	　安樂菩薩承佛神　　於一食頃詣十方	 安 樂 菩 薩 承 佛 神 於 一 食 頃 詣 十 方 
T47n1978_001:0421c29	　不可算數佛世界　　恭敬供養諸如來	 不 可 算 數 佛 世 界 恭敬供養 諸 如 來 
T47n1978_001:0422a01	　華香伎樂從念現　　寶蓋幢幡隨意出	 華 香 伎 樂 從 念 現 寶 蓋 幢 幡 隨 意 出 
T47n1978_001:0422a02	　珍奇絕世無能名　　散華供養殊異寶	 珍 奇 絕 世 無 能 名 散 華 供 養 殊 異 寶 
T47n1978_001:0422a03	　化成華蓋光晃耀　　香氣普薰莫不周	 化 成 華 蓋 光 晃 耀 香 氣 普 薰 莫 不 周 
T47n1978_001:0422a04	　華蓋小者四百里　　乃有遍覆一佛界	 華 蓋 小 者 四 百 里 乃 有 遍 覆 一 佛 界 
T47n1978_001:0422a05	　隨其前後次化去　　是諸菩薩僉欣悅	 隨 其 前 後 次 化 去 是 諸 菩 薩 僉 欣 悅 
T47n1978_001:0422a06	　於虛空中奏天樂　　雅讚德頌揚佛慧	 於 虛 空 中 奏 天 樂 雅 讚 德 頌 揚 佛 慧 
T47n1978_001:0422a07	　聽受經法供養已　　未食之前騰虛還	 聽 受 經 法 供 養 已 未 食 之 前 騰 虛 還 
T47n1978_001:0422a08	　神力自在不可測　　故我頂禮無上尊	 神 力 自 在 不 可 測 故 我 頂 禮 無 上 尊 
T47n1978_001:0422a09	願共諸眾生往生安樂國	願 共 諸 眾 生 往 生 安 樂 國 
T47n1978_001:0422a10	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0422a11	　安樂佛國諸菩薩　　夫可宣說隨智慧	 安 樂 佛 國 諸 菩 薩 夫 可 宣 說 隨 智 慧 
T47n1978_001:0422a12	　於己萬物亡我所　　淨若蓮華不受塵	 於 己 萬 物 亡 我 所 淨 若 蓮 華 不 受 塵 
T47n1978_001:0422a13	　往來進止若汎舟　　利安為務捨適莫	 往 來 進 止 若 汎 舟 利 安 為 務 捨 適 莫 
T47n1978_001:0422a14	　彼已猶空斷二想　　然智慧炬照長夜	 彼 已 猶 空 斷 二 想 然 智 慧 炬 照 長 夜 
T47n1978_001:0422a15	　三明六通皆已足　　菩薩萬行貫心眼	 三 明 六 通 皆 已 足 菩 薩 萬 行 貫 心 眼 
T47n1978_001:0422a16	　如是功德無邊量　　是故至心頭面禮	 如 是 功 德 無 邊 量 是 故 至 心 頭 面 禮 
T47n1978_001:0422a17	願共諸眾生往生安樂國	願 共 諸 眾 生 往 生 安 樂 國 
T47n1978_001:0422a18	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0422a19	　安樂聲聞菩薩眾　　人天智慧咸洞達	 安 樂 聲 聞 菩 薩 眾 人 天 智 慧 咸 洞 達 
T47n1978_001:0422a20	　身相莊嚴無殊異　　但順他方故列名	 身 相 莊 嚴 無 殊 異 但 順 他 方 故 列 名 
T47n1978_001:0422a21	　顏容端正無可比　　精微妙軀非人天	 顏容端正 無 可 比 精 微 妙 軀 非 人 天 
T47n1978_001:0422a22	　虛無之身無極體　　是故頂禮平等力	 虛 無 之 身 無 極 體 是 故 頂 禮 平 等 力 
T47n1978_001:0422a23	願共諸眾生往生安樂國	願 共 諸 眾 生 往 生 安 樂 國 
T47n1978_001:0422a24	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0422a25	　敢能得生安樂國　　皆悉住於正定聚	 敢 能 得 生 安 樂 國 皆 悉 住 於 正 定 聚 
T47n1978_001:0422a26	　邪定不定其國無　　諸佛咸讚故頂禮	 邪 定 不 定 其 國 無 諸 佛 咸 讚 故 頂 禮 
T47n1978_001:0422a27	願共諸眾生往生安樂國	願 共 諸 眾 生 往 生 安 樂 國 
T47n1978_001:0422a28	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0422a29	　諸聞阿彌陀佛號　　信心歡喜慶所聞	 諸 聞 阿 彌 陀 佛 號 信 心 歡 喜 慶 所 聞 
T47n1978_001:0422b01	　乃暨一念至心者　　迴向願生皆得往	 乃 暨 一 念 至 心 者 迴 向 願 生 皆 得 往 
T47n1978_001:0422b02	　唯除五逆謗正法　　故我頂禮願往生	 唯 除 五 逆 謗 正 法 故 我 頂 禮 願 往 生 
T47n1978_001:0422b03	願共諸眾生往生安樂國	願 共 諸 眾 生 往 生 安 樂 國 
T47n1978_001:0422b04	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0422b05	　安樂菩薩聲聞輩　　於此世界無比方	 安 樂 菩 薩 聲 聞 輩 於 此 世 界 無 比 方 
T47n1978_001:0422b06	　釋迦無礙大辯才　　設諸假令示少分	 釋 迦 無 礙 大 辯 才 設 諸 假 令 示 少 分 
T47n1978_001:0422b07	　最賤乞人竝帝王　　帝王復比金輪王	 最 賤 乞 人 竝 帝 王 帝 王 復 比 金 輪 王 
T47n1978_001:0422b08	　如是展轉至六天　　次第相形皆如始	 如 是 展 轉 至 六 天 次 第 相 形 皆 如 始 
T47n1978_001:0422b09	　以天色像喻於彼　　千萬億倍非其類	 以 天 色 像 喻 於 彼 千 萬 億 倍 非 其 類 
T47n1978_001:0422b10	　皆是法藏願力為　　稽首頂禮大心力	 皆 是 法 藏 願 力 為 稽 首 頂 禮 大 心 力 
T47n1978_001:0422b11	願共諸眾生往生安樂國	願 共 諸 眾 生 往 生 安 樂 國 
T47n1978_001:0422b12	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0422b13	　天人一切有所須　　無不稱欲應念至	 天 人 一 切 有 所 須 無 不 稱 欲 應 念 至 
T47n1978_001:0422b14	　一寶二寶無量寶　　隨心化造受用具	 一 寶 二 寶 無 量 寶 隨 心 化 造 受 用 具 
T47n1978_001:0422b15	　堂宇飲食悉如此　　故我稽首無稱佛	 堂 宇 飲 食 悉 如 此 故 我 稽 首 無 稱 佛 
T47n1978_001:0422b16	願共諸眾生往生安樂國	願 共 諸 眾 生 往 生 安 樂 國 
T47n1978_001:0422b17	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0422b18	　諸往生者悉具足　　清淨色身無可比	 諸 往 生 者 悉 具 足 清 淨 色 身 無 可 比 
T47n1978_001:0422b19	　神通功德及宮殿　　服飾莊嚴如六天	 神 通 功 德 及 宮 殿 服 飾 莊 嚴 如 六 天 
T47n1978_001:0422b20	　應器寶鉢自然至　　百味嘉餚倏已滿	 應 器 寶 鉢 自 然 至 百 味 嘉 餚 倏 已 滿 
T47n1978_001:0422b21	　見色聞香意為食　　忽然飽足受適悅	 見 色 聞 香 意 為 食 忽 然 飽 足 受 適 悅 
T47n1978_001:0422b22	　所味清淨無所著　　事已化去須復現	 所 味 清 淨 無 所 著 事 已 化 去 須 復 現 
T47n1978_001:0422b23	　晏安快樂次泥洹　　是故至心頭面禮	 晏 安 快 樂 次 泥 洹 是 故 至 心 頭 面 禮 
T47n1978_001:0422b24	願共諸眾生往生安樂國	願 共 諸 眾 生 往 生 安 樂 國 
T47n1978_001:0422b25	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0422b26	　十方佛土菩薩眾　　及諸比丘生安樂	 十 方 佛 土 菩 薩 眾 及 諸 比 丘 生 安 樂 
T47n1978_001:0422b27	　無量無數不可計　　已生今生當亦然	 無量無數 不 可 計 已 生 今 生 當 亦 然 
T47n1978_001:0422b28	　皆曾供養無量佛　　攝取百千堅固法	 皆 曾 供 養 無 量 佛 攝 取 百 千 堅 固 法 
T47n1978_001:0422b29	　如是大士悉往生　　是故頂禮阿彌陀	 如 是 大 士 悉 往 生 是 故 頂 禮 阿 彌 陀 
T47n1978_001:0422c01	願共諸眾生往生安樂國	願 共 諸 眾 生 往 生 安 樂 國 
T47n1978_001:0422c02	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0422c03	　若聞阿彌陀德號　　歡喜讚仰心歸依	 若 聞 阿 彌 陀 德 號 歡 喜 讚 仰 心 歸 依 
T47n1978_001:0422c04	　下至一念得大利　　則為具足功德寶	 下 至 一 念 得 大 利 則 為 具 足 功 德 寶 
T47n1978_001:0422c05	　設滿大千世界火　　亦應直過聞佛名	 設 滿 大千世界 火 亦 應 直 過 聞 佛 名 
T47n1978_001:0422c06	　聞阿彌陀不復退　　是故至心稽首禮	 聞 阿 彌 陀 不 復 退 是 故 至 心 稽 首 禮 
T47n1978_001:0422c07	願共諸眾生往生安樂國	願 共 諸 眾 生 往 生 安 樂 國 
T47n1978_001:0422c08	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0422c09	　神力無極阿彌陀　　十方無量佛所歎	 神 力 無 極 阿 彌 陀 十 方 無 量 佛 所 歎 
T47n1978_001:0422c10	　東方恒沙諸佛國　　菩薩無數悉往覲	 東 方 恒 沙 諸 佛 國 菩 薩 無 數 悉 往 覲 
T47n1978_001:0422c11	　亦復供養安樂國　　菩薩聲聞諸大眾	 亦 復 供 養 安 樂 國 菩 薩 聲 聞 諸 大 眾 
T47n1978_001:0422c12	　聽受經法宣道化　　自餘九方亦如是	 聽 受 經 法 宣 道 化 自 餘 九 方 亦 如 是 
T47n1978_001:0422c13	　釋迦如來說偈頌　　無量功德故頂禮	 釋 迦 如 來 說 偈 頌 無量功德 故 頂 禮 
T47n1978_001:0422c14	願共諸眾生往生安樂國	願 共 諸 眾 生 往 生 安 樂 國 
T47n1978_001:0422c15	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0422c16	　諸來無量菩薩眾　　為植德本致虔恭	 諸 來 無 量 菩 薩 眾 為 植 德 本 致 虔 恭 
T47n1978_001:0422c17	　或奏音樂歌歎佛　　或頌佛慧照世間	 或 奏 音 樂 歌 歎 佛 或 頌 佛 慧 照 世 間 
T47n1978_001:0422c18	　或以天華衣供養　　或覩淨土興等願	 或 以 天 華 衣 供 養 或 覩 淨 土 興 等 願 
T47n1978_001:0422c19	　如是聖眾悉現前　　蒙八梵聲授佛記	 如 是 聖 眾 悉 現 前 蒙 八 梵 聲 授 佛 記 
T47n1978_001:0422c20	　一切菩薩增願行　　故我頂禮婆伽婆	 一切菩薩 增 願 行 故 我 頂 禮 婆 伽 婆 
T47n1978_001:0422c21	願共諸眾生往生安樂國	願 共 諸 眾 生 往 生 安 樂 國 
T47n1978_001:0422c22	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0422c23	　聖主世尊說法時　　大眾雲集七寶堂	 聖 主 世 尊 說 法 時 大 眾 雲 集 七 寶 堂 
T47n1978_001:0422c24	　聽佛開示咸悟入　　歡喜充遍皆得道	 聽 佛 開 示 咸 悟 入 歡 喜 充 遍 皆 得 道 
T47n1978_001:0422c25	　于時四面起清風　　擊動寶樹出妙響	 于 時 四 面 起 清 風 擊 動 寶 樹 出 妙 響 
T47n1978_001:0422c26	　和韻清徹遏糸竹　　踰於金石無倫比	 和 韻 清 徹 遏 糸 竹 踰 於 金 石 無 倫 比 
T47n1978_001:0422c27	　天華繽紛逐香風　　自然供養常不息	 天 華 繽 紛 逐 香 風 自 然 供 養 常 不 息 
T47n1978_001:0422c28	　諸天復持天華香　　百千伎樂用致敬	 諸 天 復 持 天 華 香 百 千 伎 樂 用 致 敬 
T47n1978_001:0422c29	　如是功德三寶聚　　故我運想禮講堂	 如 是 功 德 三 寶 聚 故 我 運 想 禮 講 堂 
T47n1978_001:0423a01	願共諸眾生往生安樂國	願 共 諸 眾 生 往 生 安 樂 國 
T47n1978_001:0423a02	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0423a03	　妙土廣大超數限　　自然七寶所合成	 妙 土 廣 大 超 數 限 自 然 七 寶 所 合 成 
T47n1978_001:0423a04	　佛本願力莊嚴起　　稽首清淨大攝受	 佛 本 願 力 莊 嚴 起 稽 首 清 淨 大 攝 受 
T47n1978_001:0423a05	願共諸眾生往生安樂國	願 共 諸 眾 生 往 生 安 樂 國 
T47n1978_001:0423a06	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0423a07	　世界光曜妙殊絕　　適悅宴安無四時	 世 界 光 曜 妙 殊 絕 適 悅 宴 安 無 四 時 
T47n1978_001:0423a08	　自利利他力圓滿　　歸命方便巧莊嚴	 自利利他 力 圓 滿 歸 命 方 便 巧 莊 嚴 
T47n1978_001:0423a09	　寶地澄靜平如掌　　無有山川陵谷阻	 寶 地 澄 靜 平 如 掌 無 有 山 川 陵 谷 阻 
T47n1978_001:0423a10	　若佛神力須則見　　稽首不可思議尊	 若 佛 神 力 須 則 見 稽 首 不可思議 尊 
T47n1978_001:0423a11	願共諸眾生往生安樂國	願 共 諸 眾 生 往 生 安 樂 國 
T47n1978_001:0423a12	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0423a13	　道樹高四百萬里　　周圍由旬有五十	 道 樹 高 四 百 萬 里 周 圍 由 旬 有 五 十 
T47n1978_001:0423a14	　枝葉布里二十萬　　自然眾寶所合成	 枝 葉 布 里 二 十 萬 自 然 眾 寶 所 合 成 
T47n1978_001:0423a15	　月光摩尼海輪寶　　眾寶之王而莊嚴	 月光摩尼 海 輪 寶 眾 寶 之 王 而 莊 嚴 
T47n1978_001:0423a16	　周匝垂間寶瓔珞　　百千萬種色變異	 周 匝 垂 間 寶 瓔 珞 百 千 萬 種 色 變 異 
T47n1978_001:0423a17	　光焰照曜超千日　　無極寶網覆其上	 光 焰 照 曜 超 千 日 無 極 寶 網 覆 其 上 
T47n1978_001:0423a18	　一切莊嚴隨應現　　稽首頂禮道場樹	 一 切 莊 嚴 隨 應 現 稽 首 頂 禮 道 場 樹 
T47n1978_001:0423a19	願共諸眾生往生安樂國	願 共 諸 眾 生 往 生 安 樂 國 
T47n1978_001:0423a20	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0423a21	　微風吹樹出法音　　普流十方諸佛剎	 微 風 吹 樹 出 法 音 普 流 十方諸佛 剎 
T47n1978_001:0423a22	　聞斯音得深法忍　　至成佛道不遭苦	 聞 斯 音 得 深 法 忍 至成佛道 不 遭 苦 
T47n1978_001:0423a23	　神力廣大不可量　　稽首頂禮道場樹	 神 力 廣 大 不 可 量 稽 首 頂 禮 道 場 樹 
T47n1978_001:0423a24	願共諸眾生往生安樂國	願 共 諸 眾 生 往 生 安 樂 國 
T47n1978_001:0423a25	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0423a26	　樹香樹色樹音聲　　樹觸樹味及樹法	 樹 香 樹 色 樹 音 聲 樹 觸 樹 味 及 樹 法 
T47n1978_001:0423a27	　六情遇者得法忍　　故我頂禮道場樹	 六 情 遇 者 得 法 忍 故 我 頂 禮 道 場 樹 
T47n1978_001:0423a28	願共諸眾生往生安樂國	願 共 諸 眾 生 往 生 安 樂 國 
T47n1978_001:0423a29	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0423b01	　蒙道場樹對六根　　乃至成佛根清徹	 蒙 道 場 樹 對 六 根 乃至成佛 根 清 徹 
T47n1978_001:0423b02	　音響柔順無生忍　　隨力淺深咸得證	 音 響 柔 順 無 生 忍 隨 力 淺 深 咸 得 證 
T47n1978_001:0423b03	　此樹威德所由來　　皆是如來五種力	 此 樹 威 德 所 由 來 皆 是 如 來 五 種 力 
T47n1978_001:0423b04	　神力本願及滿足　　明了堅固究竟願	 神 力 本 願 及 滿 足 明 了 堅 固 究 竟 願 
T47n1978_001:0423b05	　慈悲方便不可稱　　歸命稽首真無量	 慈 悲 方 便 不 可 稱 歸 命 稽 首 真 無 量 
T47n1978_001:0423b06	願共諸眾生往生安樂國	願 共 諸 眾 生 往 生 安 樂 國 
T47n1978_001:0423b07	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0423b08	　從世帝王至六天　　音樂轉妙有八重	 從 世 帝 王 至 六 天 音 樂 轉 妙 有 八 重 
T47n1978_001:0423b09	　展轉勝前億萬倍　　寶樹音麗倍亦然	 展 轉 勝 前 億 萬 倍 寶 樹 音 麗 倍 亦 然 
T47n1978_001:0423b10	　復有自然妙伎樂　　法音清和悅心神	 復 有 自 然 妙 伎 樂 法 音 清 和 悅 心 神 
T47n1978_001:0423b11	　哀婉雅亮超十方　　故我稽首清淨樂	 哀 婉 雅 亮 超 十 方 故 我 稽 首 清 淨 樂 
T47n1978_001:0423b12	願共諸眾生往生安樂國	願 共 諸 眾 生 往 生 安 樂 國 
T47n1978_001:0423b13	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0423b14	　七寶樹林周世界　　光耀鮮明相映發	 七 寶 樹 林 周 世 界 光 耀 鮮 明 相 映 發 
T47n1978_001:0423b15	　華果枝葉更互為　　稽首本願功德聚	 華 果 枝 葉 更 互 為 稽 首 本 願 功 德 聚 
T47n1978_001:0423b16	願共諸眾生往生安樂國	願 共 諸 眾 生 往 生 安 樂 國 
T47n1978_001:0423b17	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0423b18	　清風時時吹寶樹　　出五音聲宮商和	 清 風 時 時 吹 寶 樹 出 五 音 聲 宮 商 和 
T47n1978_001:0423b19	　微妙雅曲自然成　　故我頂禮清淨薰	 微 妙 雅 曲 自 然 成 故 我 頂 禮 清 淨 薰 
T47n1978_001:0423b20	願共諸眾生往生安樂國	願 共 諸 眾 生 往 生 安 樂 國 
T47n1978_001:0423b21	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0423b22	　其土廣大無崖際　　眾寶羅網遍覆上	 其 土 廣 大 無 崖 際 眾 寶 羅 網 遍 覆 上 
T47n1978_001:0423b23	　金縷珠璣奇異珍　　不可名寶為挍飾	 金 縷 珠 璣 奇 異 珍 不 可 名 寶 為 挍 飾 
T47n1978_001:0423b24	　周匝四面垂寶鈴　　調風吹動出妙法	 周 匝 四 面 垂 寶 鈴 調 風 吹 動 出 妙 法 
T47n1978_001:0423b25	　和雅德香常流布　　聞者塵勞習不起	 和 雅 德 香 常 流 布 聞 者 塵 勞 習 不 起 
T47n1978_001:0423b26	　此風觸身受快樂　　如比丘得滅盡定	 此 風 觸 身 受 快 樂 如 比 丘 得 滅 盡 定 
T47n1978_001:0423b27	　風吹散華滿佛土　　隨色次第不雜亂	 風 吹 散 華 滿 佛 土 隨 色 次 第 不 雜 亂 
T47n1978_001:0423b28	　華質柔軟烈芬芳　　足履其上下四指	 華 質 柔 軟 烈 芬 芳 足 履 其 上 下 四 指 
T47n1978_001:0423b29	　隨舉足時還如故　　用訖地開沒無遺	 隨 舉 足 時 還 如 故 用 訖 地 開 沒 無 遺 
T47n1978_001:0423c01	　隨其時節華六返　　不可議報故頂禮	 隨 其 時 節 華 六 返 不 可 議 報 故 頂 禮 
T47n1978_001:0423c02	願共諸眾生往生安樂國	願 共 諸 眾 生 往 生 安 樂 國 
T47n1978_001:0423c03	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0423c04	　眾寶蓮華盈世界　　一一華百千億葉	 眾 寶 蓮 華 盈 世 界 一 一 華 百 千 億 葉 
T47n1978_001:0423c05	　其華光明色無量　　朱紫紅綠間五色	 其 華 光 明 色 無 量 朱 紫 紅 綠 間 五 色 
T47n1978_001:0423c06	　煒燁煥爛曜日光　　是故一心稽首禮	 煒 燁 煥 爛 曜 日 光 是 故 一 心 稽 首 禮 
T47n1978_001:0423c07	願共諸眾生往生安樂國	願 共 諸 眾 生 往 生 安 樂 國 
T47n1978_001:0423c08	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0423c09	　一一華中所出光　　三十六百有千億	 一 一 華 中 所 出 光 三 十 六 百 有 千 億 
T47n1978_001:0423c10	　一一光中有佛身　　多少亦如所出光	 一 一 光 中 有 佛 身 多 少 亦 如 所 出 光 
T47n1978_001:0423c11	　佛身相好如金山　　一一又放百千光	 佛 身 相 好 如 金 山 一 一 又 放 百 千 光 
T47n1978_001:0423c12	　普為十方說妙法　　各安眾生於佛道	 普 為 十 方 說 妙 法 各 安 眾 生 於 佛 道 
T47n1978_001:0423c13	　如是神力無邊量　　故我歸命阿彌陀	 如 是 神 力 無 邊 量 故 我 歸 命 阿 彌 陀 
T47n1978_001:0423c14	願共諸眾生往生安樂國	願 共 諸 眾 生 往 生 安 樂 國 
T47n1978_001:0423c15	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0423c16	　樓閣殿堂非工造　　七寶彫綺化所成	 樓 閣 殿 堂 非 工 造 七 寶 彫 綺 化 所 成 
T47n1978_001:0423c17	　明月珠璫交露幔　　各有浴池形相稱	 明 月 珠 璫 交 露 幔 各 有 浴 池 形 相 稱 
T47n1978_001:0423c18	　八功德水滿池中　　色味香潔如甘露	 八功德水 滿 池 中 色 味 香 潔 如 甘 露 
T47n1978_001:0423c19	　黃金池者白銀沙　　七寶池沙互如此	 黃 金 池 者 白 銀 沙 七 寶 池 沙 互 如 此 
T47n1978_001:0423c20	　池岸香樹垂布上　　栴檀芬馥常流馨	 池 岸 香 樹 垂 布 上 栴 檀 芬 馥 常 流 馨 
T47n1978_001:0423c21	　天華璀璨為映飾　　水上熠燿若景雲	 天 華 璀 璨 為 映 飾 水 上 熠 燿 若 景 雲 
T47n1978_001:0423c22	　無漏依果難思議　　是故稽首功德藏	 無 漏 依 果 難 思 議 是 故 稽 首 功 德 藏 
T47n1978_001:0423c23	願共諸眾生往生安樂國	願 共 諸 眾 生 往 生 安 樂 國 
T47n1978_001:0423c24	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0423c25	　菩薩聲聞入寶池　　隨意淺深如所欲	 菩 薩 聲 聞 入 寶 池 隨 意 淺 深 如 所 欲 
T47n1978_001:0423c26	　若須灌身自然注　　欲令旋復水尋還	 若 須 灌 身 自 然 注 欲 令 旋 復 水 尋 還 
T47n1978_001:0423c27	　調和冷暖無不稱　　神開體悅蕩心垢	 調 和 冷 暖 無 不 稱 神 開 體 悅 蕩 心 垢 
T47n1978_001:0423c28	　清明澄潔若無形　　寶沙映徹如不深	 清 明 澄 潔 若 無 形 寶 沙 映 徹 如 不 深 
T47n1978_001:0423c29	　澹淡迴轉相注灌　　婥約容豫和人神	 澹 淡 迴 轉 相 注 灌 婥 約 容 豫 和 人 神 
T47n1978_001:0424a01	　微波無量出妙響　　隨其所應聞法語	 微 波 無 量 出 妙 響 隨其所應 聞 法 語 
T47n1978_001:0424a02	　或聞三寶之妙章　　或聞寂靜空無我	 或 聞 三 寶 之 妙 章 或 聞 寂 靜 空 無 我 
T47n1978_001:0424a03	　或聞無量波羅蜜　　力不共法諸通慧	 或 聞 無 量 波 羅 蜜 力 不 共 法 諸 通 慧 
T47n1978_001:0424a04	　或聞無作無生忍　　乃至甘露灌頂法	 或 聞 無 作 無 生 忍 乃 至 甘 露 灌 頂 法 
T47n1978_001:0424a05	　隨根性欲皆歡喜　　順三寶相真實義	 隨 根 性 欲 皆 歡 喜 順 三 寶 相 真 實 義 
T47n1978_001:0424a06	　菩薩聲聞所行道　　於是一切悉具聞	 菩 薩 聲 聞 所 行 道 於 是 一 切 悉 具 聞 
T47n1978_001:0424a07	　三塗苦難名永閉　　但有自然快樂音	 三 塗 苦 難 名 永 閉 但 有 自 然 快 樂 音 
T47n1978_001:0424a08	　是故其國號安樂　　頭面頂禮無極尊	 是 故 其 國 號 安 樂 頭 面 頂 禮 無 極 尊 
T47n1978_001:0424a09	願共諸眾生往生安樂國	願 共 諸 眾 生 往 生 安 樂 國 
T47n1978_001:0424a10	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0424a11	　本師龍樹摩訶薩　　誕形像始理頹綱	 本 師 龍 樹 摩 訶 薩 誕 形 像 始 理 頹 綱 
T47n1978_001:0424a12	　關閉邪扇開正轍　　是閻浮提一切眼	 關 閉 邪 扇 開 正 轍 是 閻 浮 提 一 切 眼 
T47n1978_001:0424a13	　伏承尊悟歡喜地　　歸阿彌陀生安樂	 伏 承 尊 悟 歡 喜 地 歸 阿 彌 陀 生 安 樂 
T47n1978_001:0424a14	願共諸眾生往生安樂國	願 共 諸 眾 生 往 生 安 樂 國 
T47n1978_001:0424a15	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0424a16	　譬如龍動雲必隨　　閻浮提放百卉舒	 譬 如 龍 動 雲 必 隨 閻 浮 提 放 百 卉 舒 
T47n1978_001:0424a17	　南無慈悲龍樹尊　　至心歸命頭面禮	 南 無 慈 悲 龍 樹 尊 至 心 歸 命 頭 面 禮 
T47n1978_001:0424a18	願共諸眾生往生安樂國	願 共 諸 眾 生 往 生 安 樂 國 
T47n1978_001:0424a19	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0424a20	　我從無始循三界　　為虛妄輪所迴轉	 我 從 無 始 循 三 界 為 虛 妄 輪 所 迴 轉 
T47n1978_001:0424a21	　一念一時所造業　　足繫大地滯三塗	 一 念 一 時 所 造 業 足 繫 大 地 滯 三 塗 
T47n1978_001:0424a22	　唯願慈光護念我　　令我不失菩提心	 唯 願 慈 光 護 念 我 令 我 不 失 菩 提 心 
T47n1978_001:0424a23	　我讚佛慧功德音　　願聞十方諸有緣	 我 讚 佛 慧 功 德 音 願 聞 十 方 諸 有 緣 
T47n1978_001:0424a24	　欲得往生安樂者　　普皆如意無障礙	 欲 得 往 生 安 樂 者 普 皆 如 意 無 障 礙 
T47n1978_001:0424a25	　所有功德若大少　　迴施一切共往生	 所 有 功 德 若 大 少 迴 施 一 切 共 往 生 
T47n1978_001:0424a26	　南無不可思議光　　一心歸命稽首禮	 南 無 不可思議 光 一 心 歸 命 稽 首 禮 
T47n1978_001:0424a27	願共諸眾生往生安樂國	願 共 諸 眾 生 往 生 安 樂 國 
T47n1978_001:0424a28	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0424a29	　十方三世無量慧　　同乘一如號正覺	 十 方 三 世 無 量 慧 同 乘 一 如 號 正 覺 
T47n1978_001:0424b01	　二智圓滿道平等　　攝化隨緣故若干	 二 智 圓 滿 道 平 等 攝 化 隨 緣 故 若 干 
T47n1978_001:0424b02	　我歸阿彌陀淨土　　即是歸命諸佛國	 我 歸 阿 彌 陀 淨 土 即 是 歸 命 諸 佛 國 
T47n1978_001:0424b03	　我以一心讚一佛　　願遍十方無礙人	 我 以 一 心 讚 一 佛 願 遍 十 方 無 礙 人 
T47n1978_001:0424b04	　如是十方無量佛　　咸各至心頭面禮	 如 是 十 方 無 量 佛 咸 各 至 心 頭 面 禮 
T47n1978_001:0424b05	願共諸眾生往生安樂國	願 共 諸 眾 生 往 生 安 樂 國 
T47n1978_001:0424b06	南無至心歸命禮西方阿彌陀佛	南 無 至 心 歸 命 禮 西 方 阿 彌 陀 佛 
T47n1978_001:0424b07	　哀愍覆護我　　令法種增長　　此世及後生	 哀 愍 覆 護 我 令 法 種 增 長 此 世 及 後 生 
T47n1978_001:0424b08	　願佛常攝受	 願 佛 常 攝 受 
T47n1978_001:0424b09	願共諸眾生往生安樂國	願 共 諸 眾 生 往 生 安 樂 國 
T47n1978_001:0424b10	南無至心歸命禮西方極樂世界觀世音菩薩	南 無 至 心 歸 命 禮 西方極樂 世 界 觀 世 音 菩 薩 
T47n1978_001:0424b11	願共諸眾生往生安樂國	願 共 諸 眾 生 往 生 安 樂 國 
T47n1978_001:0424b12	南無至心歸命禮西方極樂世界大勢至菩薩	南 無 至 心 歸 命 禮 西方極樂 世 界 大 勢 至 菩 薩 
T47n1978_001:0424b13	願共諸眾生往生安樂國	願 共 諸 眾 生 往 生 安 樂 國 
T47n1978_001:0424b14	南無至心歸命禮西方極樂世界諸菩薩清淨	南 無 至 心 歸 命 禮 西方極樂 世 界 諸 菩 薩 清 淨 
T47n1978_001:0424b15	大海眾	大 海 眾 
T47n1978_001:0424b16	願共諸眾生往生安樂國	願 共 諸 眾 生 往 生 安 樂 國 
T47n1978_001:0424b17	普為師僧父母及善知識法界眾生。斷除三	普 為 師 僧 父 母 及 善 知 識 法 界 眾 生 斷 除 三 
T47n1978_001:0424b18	障。同得往生阿彌陀佛國。歸命懺悔。	障 同 得 往 生 阿 彌 陀 佛 國 歸 命 懺 悔 
T47n1978_001:0424b19	讚阿彌陀佛偈	讚 阿 彌 陀 佛 偈 
