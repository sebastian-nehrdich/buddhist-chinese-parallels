T50n2055_001:0290a03	玄宗朝翻經三藏善無畏贈鴻	玄 宗 朝 翻 經 三 藏 善 無 畏 贈 鴻 
T50n2055_001:0290a04	臚卿行狀	臚 卿 行 狀 
T50n2055_001:0290a06	弟子李華撰	弟 子 李 華 撰 
T50n2055_001:0290a07	三藏沙門輸婆迦羅者。具足梵音。應云戍婆	三 藏 沙 門 輸 婆 迦 羅 者 具 足 梵 音 應 云 戍 婆 
T50n2055_001:0290a08	誐羅僧賀。唐音正翻云。淨師子。以義譯之。名	誐 羅 僧 賀 唐 音 正 翻 云 淨 師 子 以 義 譯 之 名 
T50n2055_001:0290a09	善無畏。中印度摩伽陀國人。住王舍城那爛	善 無 畏 中 印 度 摩伽陀國 人 住 王 舍 城 那 爛 
T50n2055_001:0290a10	陀寺。本剎利種姓。剎帝利捨俗榮貴。依佛出	陀 寺 本 剎 利 種 姓 剎 帝 利 捨 俗 榮 貴 依 佛 出 
T50n2055_001:0290a11	家。神氣清虛。道業恢著。精通禪惠。妙達總持	家 神 氣 清 虛 道 業 恢 著 精 通 禪 惠 妙 達 總 持 
T50n2055_001:0290a12	三藏門。一心遊入五天諸國。久播芳名。大悲	三 藏 門 一 心 遊 入 五 天 諸 國 久 播 芳 名 大 悲 
T50n2055_001:0290a13	利生。有緣東漸。塗至北印度境。響震摩賀支	利 生 有 緣 東 漸 塗 至 北 印 度 境 響 震 摩 賀 支 
T50n2055_001:0290a14	那我皇授集賢良。發使迎接。以開元四	那 我 皇 授 集 賢 良 發 使 迎 接 以 開 元 四 
T50n2055_001:0290a15	年景辰。大齎梵夾。來達長安。初於興福寺南	年 景 辰 大 齎 梵 夾 來 達 長 安 初 於 興 福 寺 南 
T50n2055_001:0290a16	塔院安置。次後五年丁巳歲。於菩提寺。譯虛	塔 院 安 置 次 後 五 年 丁 巳 歲 於 菩 提 寺 譯 虛 
T50n2055_001:0290a17	空藏菩薩經。能滿諸願最勝心陀羅尼求聞	空 藏 菩 薩 經 能 滿 諸 願 最 勝 心 陀 羅 尼 求 聞 
T50n2055_001:0290a18	持法一卷。沙門悉達譯語。沙門無著綴文筆	持 法 一 卷 沙 門 悉 達 譯 語 沙 門 無 著 綴 文 筆 
T50n2055_001:0290a19	受。其和上所將梵夾。有　勅並令進入內。緣	受 其 和 上 所 將 梵 夾 有 勅 並 令 進 入 內 緣 
T50n2055_001:0290a20	比未得廣譯諸經。曩時無行和上。行遊天竺。	比 未 得 廣 譯 諸 經 曩 時 無 行 和 上 行 遊 天 竺 
T50n2055_001:0290a21	學畢。言歸迴至北天。不幸而卒。所將梵夾。有	學 畢 言 歸 迴 至 北 天 不 幸 而 卒 所 將 梵 夾 有 
T50n2055_001:0290a22	　勅迎還。比在西京華嚴寺收掌無畏和上。	 勅 迎 還 比 在 西 京 華 嚴 寺 收 掌 無 畏 和 上 
T50n2055_001:0290a23	與沙門一行。於彼簡得數本梵夾經。並是總	與 沙 門 一 行 於 彼 簡 得 數 本 梵 夾 經 並 是 總 
T50n2055_001:0290a24	持之教。沙門一行。先未曾譯者至。十二年隨	持 之 教 沙 門 一 行 先 未 曾 譯 者 至 十 二 年 隨 
T50n2055_001:0290a25	駕入洛。於大福先寺安置。沙門一行。請三藏	駕 入 洛 於 大 福 先 寺 安 置 沙 門 一 行 請 三 藏 
T50n2055_001:0290a26	和尚。譯大毘盧遮那成佛神變加持經一部	和 尚 譯 大 毘 盧 遮 那 成 佛 神 變 加 持 經 一 部 
T50n2055_001:0290a27	七卷。其經具足梵文。有十萬頌。今所出者。撮	七 卷 其 經 具 足 梵 文 有 十 萬 頌 今 所 出 者 撮 
T50n2055_001:0290a28	其要耳。沙門寶月譯語。一行筆受丞旨。兼刪	其 要 耳 沙 門 寶 月 譯 語 一 行 筆 受 丞 旨 兼 刪 
T50n2055_001:0290a29	綴詞理。文質相半。妙諧深趣。又譯出蘇婆呼	綴 詞 理 文 質 相 半 妙 諧 深 趣 又 譯 出 蘇 婆 呼 
T50n2055_001:0290b01	童子經三卷。蘇悉地羯羅經三卷。三藏性愛	童 子 經 三 卷 蘇 悉 地 羯 羅 經 三 卷 三 藏 性 愛 
T50n2055_001:0290b02	恬簡。靜慮怗神。時開禪觀。獎勸初學。慈悲作	恬 簡 靜 慮 怗 神 時 開 禪 觀 獎 勸 初 學 慈 悲 作 
T50n2055_001:0290b03	念。接誘無虧。人民。或問疑。剖折無滯。諸有	念 接 誘 無 虧 人 民 或 問 疑 剖 折 無 滯 諸 有 
T50n2055_001:0290b04	水旱祈止。藝能大庇緇林。廣如別記。後有表	水 旱 祈 止 藝 能 大 庇 緇 林 廣 如 別 記 後 有 表 
T50n2055_001:0290b05	求歸國。有　詔止之。洎開元二十三年十一	求 歸 國 有 詔 止 之 洎 開 元 二 十 三 年 十 一 
T50n2055_001:0290b06	月七日。右脇累足。寂於禪室。春秋九十九。僧	月 七 日 右 脇 累 足 寂 於 禪 室 春 秋 九 十 九 僧 
T50n2055_001:0290b07	夏八十。法界凄涼。天心震悼。贈鴻臚卿。葬	夏 八 十 法 界 凄 涼 天 心 震 悼 贈 鴻 臚 卿 葬 
T50n2055_001:0290b08	干龍門西山。鴻臚亟李峴。與釋門威儀定賓	干 龍 門 西 山 鴻 臚 亟 李 峴 與 釋 門 威 儀 定 賓 
T50n2055_001:0290b09	律師。監護喪事。以八月八日。葬干龍門西	律 師 監 護 喪 事 以 八 月 八 日 葬 干 龍 門 西 
T50n2055_001:0290b10	山。涕慕傾都。山川變色。	山 涕 慕 傾 都 山 川 變 色 
T50n2055_001:0290b13	大唐東都大聖善寺故中天竺國	大 唐 東 都 大 聖 善 寺 故 中 天 竺 國 
T50n2055_001:0290b14	善無畏三藏和尚碑銘并序	善 無 畏 三 藏 和 尚 碑 銘 并 序 
T50n2055_001:0290b16	弟子前左補闕趙郡李華撰	弟 子 前 左 補 闕 趙 郡 李 華 撰 
T50n2055_001:0290b17	恒府長慶寺沙門戒成書	恒 府 長 慶 寺 沙 門 戒 成 書 
T50n2055_001:0290b18	當寺沙門恒秀篆額	當 寺 沙 門 恒 秀 篆 額 
T50n2055_001:0290b19	惟和尚輸王梵嫡。號善無畏。蓋釋迦如來季	惟 和 尚 輸 王 梵 嫡 號 善 無 畏 蓋 釋 迦 如 來 季 
T50n2055_001:0290b20	父。甘露飯王之後。其先自中天竺。分王焉荼。	父 甘 露 飯 王 之 後 其 先 自 中 天 竺 分 王 焉 荼 
T50n2055_001:0290b21	父曰佛手王。以和上生有聖姿。早兼德藝。故	父 曰 佛 手 王 以 和 上 生 有 聖 姿 早 兼 德 藝 故 
T50n2055_001:0290b22	歷試焉。十歲統戒十三嗣位。諸兄舉兵搆亂。	歷 試 焉 十 歲 統 戒 十 三 嗣 位 諸 兄 舉 兵 搆 亂 
T50n2055_001:0290b23	不得已而征之。接刃中體。捍輪傷頂。軍以順	不 得 已 而 征 之 接 刃 中 體 捍 輪 傷 頂 軍 以 順 
T50n2055_001:0290b24	勝。兄以愛全。乃白母后。告群臣曰。向者新	勝 兄 以 愛 全 乃 白 母 后 告 群 臣 曰 向 者 新 
T50n2055_001:0290b25	征。義斷恩也。今已國讓。行其志也。因置位於	征 義 斷 恩 也 今 已 國 讓 行 其 志 也 因 置 位 於 
T50n2055_001:0290b26	兄。固求入道。太后哀許。賜以傳國寶珠。南至	兄 固 求 入 道 太 后 哀 許 賜 以 傳 國 寶 珠 南 至 
T50n2055_001:0290b27	海濱。得殊勝招提。入法華三昧。聚沙建塔。誓	海 濱 得 殊 勝 招 提 入 法華三昧 聚 沙 建 塔 誓 
T50n2055_001:0290b28	一萬區。黑蛇傷指而不退。息身寄商舶。往中	一 萬 區 黑 蛇 傷 指 而 不 退 息 身 寄 商 舶 往 中 
T50n2055_001:0290b29	印度。密修禪誦。口放白光。無風三日。而舟行	印 度 密 修 禪 誦 口 放 白 光 無 風 三 日 而 舟 行 
T50n2055_001:0290c01	萬里。與商人同遇群賊。阽於棄命。乃慰怗徒	萬 里 與 商 人 同 遇 群 賊 阽 於 棄 命 乃 慰 怗 徒 
T50n2055_001:0290c02	侶。默誦真言。七俱胝尊。全現身相。賊果為他	侶 默 誦 真 言 七 俱 胝 尊 全 現 身 相 賊 果 為 他 
T50n2055_001:0290c03	寇所殲。寇乃露罪歸誠。指蹤夷險。越窮荒。踰	寇 所 殲 寇 乃 露 罪 歸 誠 指 蹤 夷 險 越 窮 荒 踰 
T50n2055_001:0290c04	毒水。至中天境上。乃遇其王。王之夫人　和	毒 水 至 中 天 境 上 乃 遇 其 王 王 之 夫 人 和 
T50n2055_001:0290c05	上姊也　和上服同凡品。而徒侶以君禮奉	上 姊 也 和 上 服 同 凡 品 而 徒 侶 以 君 禮 奉 
T50n2055_001:0290c06	之。王問獲其由。嗟稱不足。菩提眷屬。是日同	之 王 問 獲 其 由 嗟 稱 不 足 菩 提 眷 屬 是 日 同 
T50n2055_001:0290c07	歸。慈雲布陰。一境誠變。於是發三乘之藏。究	歸 慈 雲 布 陰 一 境 誠 變 於 是 發 三 乘 之 藏 究 
T50n2055_001:0290c08	諸部之宗。品偈章句。誦無遺者。說龍宮之義	諸 部 之 宗 品 偈 章 句 誦 無 遺 者 說 龍 宮 之 義 
T50n2055_001:0290c09	理。得師子之頻申。名震五天。尊為稱首。那爛	理 得 師 子 之 頻 申 名 震 五 天 尊 為 稱 首 那 爛 
T50n2055_001:0290c10	陀寺。像法之泉源。眾聖之都會也。乃拾寶珠。	陀 寺 像 法 之 泉 源 眾 聖 之 都 會 也 乃 拾 寶 珠 
T50n2055_001:0290c11	瑩大像額端。晝如月魄。夜則光耀。僧寶有達	瑩 大 像 額 端 晝 如 月 魄 夜 則 光 耀 僧 寶 有 達 
T50n2055_001:0290c12	磨鞠多。唐云法護。掌定門之祕鑰。佩如來之	磨 鞠 多 唐 云 法 護 掌 定 門 之 祕 鑰 佩 如 來 之 
T50n2055_001:0290c13	密印。顏如四十。已八百年也。乃頭禮兩足。奉	密 印 顏 如 四 十 已 八 百 年 也 乃 頭 禮 兩 足 奉 
T50n2055_001:0290c14	為本師　和上見本師鉢中。非其國食。示一禪	為 本 師 和 上 見 本 師 鉢 中 非 其 國 食 示 一 禪 
T50n2055_001:0290c15	僧。禪僧華人也。見油餌尚溫。粟飯餘暖。愕而	僧 禪 僧 華 人 也 見 油 餌 尚 溫 粟 飯 餘 暖 愕 而 
T50n2055_001:0290c16	歎曰。中國去此十萬八千里。是彼朝熟而午	歎 曰 中 國 去 此 十 萬 八 千 里 是 彼 朝 熟 而 午 
T50n2055_001:0290c17	時至。此何神速也。會中盡駭。唯　和上默然。	時 至 此 何 神 速 也 會 中 盡 駭 唯 和 上 默 然 
T50n2055_001:0290c18	本師密謂　和上曰。中國白馬寺。重閣新成。	本 師 密 謂 和 上 曰 中 國 白 馬 寺 重 閣 新 成 
T50n2055_001:0290c19	吾適受供而返。汝能不言。真可學也。乃授以	吾 適 受 供 而 返 汝 能 不 言 真 可 學 也 乃 授 以 
T50n2055_001:0290c20	總持尊教。龍神圍繞。森在目前。無量印契。一	總 持 尊 教 龍 神 圍 繞 森 在 目 前 無 量 印 契 一 
T50n2055_001:0290c21	時頓受。即日灌頂。為天人師。稱日三藏。三藏	時 頓 受 即 日 灌 頂 為 天 人 師 稱 日 三 藏 三 藏 
T50n2055_001:0290c22	有六義。內為定戒慧。外為經律論。以陀羅尼	有 六 義 內 為 定 戒 慧 外 為 經 律 論 以 陀 羅 尼 
T50n2055_001:0290c23	而總攝之。惟陀羅尼者。速疾之輪。解脫吉祥	而 總 攝 之 惟 陀 羅 尼 者 速 疾 之 輪 解 脫 吉 祥 
T50n2055_001:0290c24	之海。三世諸佛。生於此門。夫惠照所傳。一燈	之 海 三世諸佛 生 於 此 門 夫 惠 照 所 傳 一 燈 
T50n2055_001:0290c25	而已。根殊性異。燈亦無邊。由是有百億釋迦。	而 已 根 殊 性 異 燈 亦 無 邊 由 是 有 百 億 釋 迦 
T50n2055_001:0290c26	微塵三昧。菩薩以金剛。總攝於諸定。白月玄	微 塵 三 昧 菩 薩 以 金 剛 總 攝 於 諸 定 白 月 玄 
T50n2055_001:0290c27	同於法身。頓昇階位。隣於大覺。此其相也。	同 於 法 身 頓 昇 階 位 隣 於 大 覺 此 其 相 也 
T50n2055_001:0290c28	和上遍禮聖跡。脩環大荒。不悔艱難。每所三	和 上 遍 禮 聖 跡 脩 環 大 荒 不 悔 艱 難 每 所 三 
T50n2055_001:0290c29	至。為迦葉剃髮。受觀音摩頂。甞結夏於靈鷲	至 為 迦 葉 剃 髮 受 觀 音 摩 頂 甞 結 夏 於 靈 鷲 
T50n2055_001:0291a01	山。有猛獸前路。深入穴。穴明如晝。見牟尼立	山 有 猛 獸 前 路 深 入 穴 穴 明 如 晝 見 牟 尼 立 
T50n2055_001:0291a02	像。左右侍者。色相如生。中印土大旱。求　和	像 左 右 侍 者 色 相 如 生 中 印 土 大 旱 求 和 
T50n2055_001:0291a03	上請雨。觀音大聖。在月輪中。手執軍持。注水	上 請 雨 觀 音 大 聖 在 月 輪 中 手 執 軍 持 注 水 
T50n2055_001:0291a04	於地中。感咽於雙樹之下。問往昔於佛世之	於 地 中 感 咽 於 雙 樹 之 下 問 往 昔 於 佛 世 之 
T50n2055_001:0291a05	人為者不言。十聞其一。鍛金如貝葉。寫大般	人 為 者 不 言 十 聞 其 一 鍛 金 如 貝 葉 寫 大 般 
T50n2055_001:0291a06	若。鎔銀起窣堵波。等佛身相。母后謂　和上	若 鎔 銀 起 窣 堵 波 等 佛 身 相 母 后 謂 和 上 
T50n2055_001:0291a07	已沒。淚竭喪明。及寄疏問安。朗然如故。大雄	已 沒 淚 竭 喪 明 及 寄 疏 問 安 朗 然 如 故 大 雄 
T50n2055_001:0291a08	滅後。外道如林。九十六宗。各專其見　和上	滅 後 外 道 如 林 九 十 六 宗 各 專 其 見 和 上 
T50n2055_001:0291a09	隨其所執。垂諭破疑。解邪縛於空門。返迷津	隨 其 所 執 垂 諭 破 疑 解 邪 縛 於 空 門 返 迷 津 
T50n2055_001:0291a10	於覺路。法雲大小而均澤。定水方圓而滿器。	於 覺 路 法 雲 大 小 而 均 澤 定 水 方 圓 而 滿 器 
T50n2055_001:0291a11	仆異學之旗鼓。建心王之勝幢。使其以念制	仆 異 學 之 旗 鼓 建 心 王 之 勝 幢 使 其 以 念 制 
T50n2055_001:0291a12	狂。即身觀佛。本師喜曰。善男子。中國有緣可	狂 即 身 觀 佛 本 師 喜 曰 善 男 子 中 國 有 緣 可 
T50n2055_001:0291a13	以行矣。遂頂辭東下。歷迦濕彌羅國中夜次	以 行 矣 遂 頂 辭 東 下 歷 迦 濕 彌 羅 國 中 夜 次 
T50n2055_001:0291a14	過河。河無舟梁。浮空以濟。受謂於長者。有	過 河 河 無 舟 梁 浮 空 以 濟 受 謂 於 長 者 有 
T50n2055_001:0291a15	羅漢降曰。我小乘之聖。大德是登地菩薩。乃	羅 漢 降 曰 我 小 乘 之 聖 大 德 是 登 地 菩 薩 乃 
T50n2055_001:0291a16	讓席推尊　和上贈以名衣。遂昇空而去。至	讓 席 推 尊 和 上 贈 以 名 衣 遂 昇 空 而 去 至 
T50n2055_001:0291a17	烏場國。有白鼠旋繞。日獻金錢。講毘尼於突	烏 場 國 有 白 鼠 旋 繞 日 獻 金 錢 講 毘 尼 於 突 
T50n2055_001:0291a18	厥之庭。而可敦請法。乃安禪樹下。法為金字。	厥 之 庭 而 可 敦 請 法 乃 安 禪 樹 下 法 為 金 字 
T50n2055_001:0291a19	列在空中。突厥宮人。有以手按其乳。乳為三	列 在 空 中 突 厥 宮 人 有 以 手 按 其 乳 乳 為 三 
T50n2055_001:0291a20	道飛注　和上口中。乃合掌端容曰。此我前	道 飛 注 和 上 口 中 乃 合 掌 端 容 曰 此 我 前 
T50n2055_001:0291a21	生母也。或誤舉刃三斫。支體無傷。斫者唯聞	生 母 也 或 誤 舉 刃 三 斫 支 體 無 傷 斫 者 唯 聞 
T50n2055_001:0291a22	銅聲而已。至雪山下大池。而　和上不愈。本	銅 聲 而 已 至 雪 山 下 大 池 而 和 上 不 愈 本 
T50n2055_001:0291a23	師自空而至曰。菩薩身同世間。不捨生死。汝	師 自 空 而 至 曰 菩 薩 身 同 世 間 不 捨 生 死 汝 
T50n2055_001:0291a24	久離諸相。寧有病耶。言畢冲天。則洗然而愈	久 離 諸 相 寧 有 病 耶 言 畢 冲 天 則 洗 然 而 愈 
T50n2055_001:0291a25	矣。路出吐蕃。與商旅同次。夷人貪貨。率眾合	矣 路 出 吐 蕃 與 商 旅 同 次 夷 人 貪 貨 率 眾 合 
T50n2055_001:0291a26	圍。乃密為心印。而蕃豪請罪。到中國西境。夜	圍 乃 密 為 心 印 而 蕃 豪 請 罪 到 中 國 西 境 夜 
T50n2055_001:0291a27	有神見曰。此東非弟子界也。文殊師利。保護	有 神 見 曰 此 東 非 弟 子 界 也 文 殊 師 利 保 護 
T50n2055_001:0291a28	中州。禮足而滅。以駝負經。至西洲渡河。龍陷	中 州 禮 足 而 滅 以 駝 負 經 至 西 洲 渡 河 龍 陷 
T50n2055_001:0291a29	駝足。沒於泉下。乃和尚入泉三日。止龍宮而	駝 足 沒 於 泉 下 乃 和 尚 入 泉 三 日 止 龍 宮 而 
T50n2055_001:0291b01	化之。牽駝出岸。經無露濕　睿宗道尊德盛。	化 之 牽 駝 出 岸 經 無 露 濕 睿 宗 道 尊 德 盛 
T50n2055_001:0291b02	玄契無方　詔僧若那。及將軍史憲。出玉門	玄 契 無 方 詔 僧 若 那 及 將 軍 史 憲 出 玉 門 
T50n2055_001:0291b03	塞表以候來儀。開元繼興。重光大化　聖皇	塞 表 以 候 來 儀 開 元 繼 興 重 光 大 化 聖 皇 
T50n2055_001:0291b04	夢與高僧相見。姿狀非常。躬御丹青。圖之殿	夢 與 高 僧 相 見 姿 狀 非 常 躬 御 丹 青 圖 之 殿 
T50n2055_001:0291b05	壁。洎　和尚至止。與夢合符　天子光靈。而	壁 洎 和 尚 至 止 與 夢 合 符 天 子 光 靈 而 
T50n2055_001:0291b06	敬悅之。飾內道場。尊為教主。自寧薩以降。皆	敬 悅 之 飾 內 道 場 尊 為 教 主 自 寧 薩 以 降 皆 
T50n2055_001:0291b07	跪席捧器焉。賓大士於　天宮。接梵筵於	跪 席 捧 器 焉 賓 大 士 於 天 宮 接 梵 筵 於 
T50n2055_001:0291b08	　帝座。禮國師。以廣成之道。致　人主於如來	 帝 座 禮 國 師 以 廣 成 之 道 致 人 主 於 如 來 
T50n2055_001:0291b09	之乘。巍巍法門。於此為盛。有術者握鬼神之	之 乘 巍 巍 法 門 於 此 為 盛 有 術 者 握 鬼 神 之 
T50n2055_001:0291b10	契。參變化之功。承　詔御前。効其神異　和	契 參 變 化 之 功 承 詔 御 前 効 其 神 異 和 
T50n2055_001:0291b11	上恬然不動。而術者手足無施矣。其餘祕密。	上 恬 然 不 動 而 術 者 手 足 無 施 矣 其 餘 祕 密 
T50n2055_001:0291b12	代莫聞也。累請居外　勅諸寺遞迎。隨駕至	代 莫 聞 也 累 請 居 外 勅 諸 寺 遞 迎 隨 駕 至 
T50n2055_001:0291b13	洛京　詔於聖善寺安置。自出內之後。道俗	洛 京 詔 於 聖 善 寺 安 置 自 出 內 之 後 道 俗 
T50n2055_001:0291b14	瞻禮。奔起華夷　和上臨之。貴賤如一。奉儀	瞻 禮 奔 起 華 夷 和 上 臨 之 貴 賤 如 一 奉 儀 
T50n2055_001:0291b15	形者。蓮華開於眼界。稟言說者。甘露降於心	形 者 蓮 華 開 於 眼 界 稟 言 說 者 甘 露 降 於 心 
T50n2055_001:0291b16	源。超然自悟曰。有其人矣。法侶高標。唯尊奉	源 超 然 自 悟 曰 有 其 人 矣 法 侶 高 標 唯 尊 奉 
T50n2055_001:0291b17	長老寶思惟。其餘皆接以門人之禮。禪師一	長 老 寶 思 惟 其 餘 皆 接 以 門 人 之 禮 禪 師 一 
T50n2055_001:0291b18	行者。定惠之餘。術窮天地。有所未達。咨而後	行 者 定 惠 之 餘 術 窮 天 地 有 所 未 達 咨 而 後 
T50n2055_001:0291b19	行　和上質粹神邁。氣和言簡。不捨律儀。而	行 和 上 質 粹 神 邁 氣 和 言 簡 不 捨 律 儀 而 
T50n2055_001:0291b20	身心自在。下離宴坐。而願力俱圓。有來則應。	身 心 自 在 下 離 宴 坐 而 願 力 俱 圓 有 來 則 應 
T50n2055_001:0291b21	觸境無礙。故眾妙愁解。藝能兼於百工。大悲	觸 境 無 礙 故 眾 妙 愁 解 藝 能 兼 於 百 工 大 悲 
T50n2055_001:0291b22	普薰。草木同於一子。不知其極也。於本院。鑄	普 薰 草 木 同 於 一 子 不 知 其 極 也 於 本 院 鑄 
T50n2055_001:0291b23	金銅靈塔云。以此功德。應緣護世。手為模範。	金 銅 靈 塔 云 以 此 功 德 應 緣 護 世 手 為 模 範 
T50n2055_001:0291b24	妙極人天。寺眾銷冶至廣。庭際深隘。盧恐	妙 極 人 天 寺 眾 銷 冶 至 廣 庭 際 深 隘 盧 恐 
T50n2055_001:0291b25	風至火盛。災延寶坊。笑而言曰。無可為憂。自	風 至 火 盛 災 延 寶 坊 笑 而 言 曰 無 可 為 憂 自 
T50n2055_001:0291b26	當有驗。及鼓鑄之日。大雪蔽空。靈塔既成。瑞	當 有 驗 及 鼓 鑄 之 日 大 雪 蔽 空 靈 塔 既 成 瑞 
T50n2055_001:0291b27	花飄席。前後奉　詔。穰旱致雨。滅火反風。昭	花 飄 席 前 後 奉 詔 穰 旱 致 雨 滅 火 反 風 昭 
T50n2055_001:0291b28	昭然遍諸耳目矣。從容止請。大庇緇林。正法	昭 然 遍 諸 耳 目 矣 從 容 止 請 大 庇 緇 林 正 法 
T50n2055_001:0291b29	之興。繫於龍象信也。表求還國。優詔不許。開	之 興 繫 於 龍 象 信 也 表 求 還 國 優 詔 不 許 開 
T50n2055_001:0291c01	元二十三年十一月七日。右脅累足。涅槃於	元 二 十 三 年 十 一 月 七 日 右 脅 累 足 涅 槃 於 
T50n2055_001:0291c02	禪室。享齡九十九。僧夏八十。法界悽涼。天心	禪 室 享 齡 九 十 九 僧 夏 八 十 法 界 悽 涼 天 心 
T50n2055_001:0291c03	震悼。贈鴻臚卿。遣鴻臚丞李峴。威儀僧定賓	震 悼 贈 鴻 臚 卿 遣 鴻 臚 丞 李 峴 威 儀 僧 定 賓 
T50n2055_001:0291c04	律師。監護葬於龍門西山。涕慕傾都。山川變	律 師 監 護 葬 於 龍 門 西 山 涕 慕 傾 都 山 川 變 
T50n2055_001:0291c05	色。弟子僧寶思。戶部尚書榮陽鄭公。善果曾	色 弟 子 僧 寶 思 戶 部 尚 書 榮 陽 鄭 公 善 果 曾 
T50n2055_001:0291c06	孫也。弟子僧明思。瑯瑘王氏。並高族上才。超	孫 也 弟 子 僧 明 思 瑯 瑘 王 氏 並 高 族 上 才 超 
T50n2055_001:0291c07	然自覺。自心言為樂說之辨。妙用即禪那之	然 自 覺 自 心 言 為 樂 說 之 辨 妙 用 即 禪 那 之 
T50n2055_001:0291c08	宗。入和上之室。惟茲二人而已。乾元歲。再造	宗 入 和 上 之 室 惟 茲 二 人 而 已 乾 元 歲 再 造 
T50n2055_001:0291c09	天維。大君心證無緣之慈。躬行不遺之孝。於	天 維 大 君 心 證 無 緣 之 慈 躬 行 不 遺 之 孝 於 
T50n2055_001:0291c10	是梵釋扈蹕。天龍濟師。凶穢掃除。人祇清淨。	是 梵 釋 扈 蹕 天 龍 濟 師 凶 穢 掃 除 人 祇 清 淨 
T50n2055_001:0291c11	位光付囑。教大興一行。二禪師爰以偈頌。刻	位 光 付 囑 教 大 興 一 行 二 禪 師 爰 以 偈 頌 刻 
T50n2055_001:0291c12	之金石。法離文字。道不可名。以慰門人感慕	之 金 石 法 離 文 字 道 不 可 名 以 慰 門 人 感 慕 
T50n2055_001:0291c13	之心。有同顏子。喟然之歎。其文曰。	之 心 有 同 顏 子 喟 然 之 歎 其 文 曰 
T50n2055_001:0291c14	　釋宮尊種　　龍扶出池　　捨位成道	 釋 宮 尊 種 龍 扶 出 池 捨 位 成 道 
T50n2055_001:0291c15	　為人天師　　度微塵眾　　行甘露慈	 為 人 天 師 度 微 塵 眾 行 甘 露 慈 
T50n2055_001:0291c16	　風清熱惱　　月破昏疑　　法本不生	 風 清 熱 惱 月 破 昏 疑 法 本 不 生 
T50n2055_001:0291c17	　我今無得　　隨方演教　　聿來中國	 我 今 無 得 隨 方 演 教 聿 來 中 國 
T50n2055_001:0291c18	　帝后承迎　　天花滿裓　　歡喜園中	 帝 后 承 迎 天 花 滿 裓 歡 喜 園 中 
T50n2055_001:0291c19	　唯聞瞻蔔　　百千萬億　　調伏其心	 唯 聞 瞻 蔔 百 千 萬 億 調 伏 其 心 
T50n2055_001:0291c20	　灌頂自昔　　聲聞現今　　山王高妙	 灌 頂 自 昔 聲 聞 現 今 山 王 高 妙 
T50n2055_001:0291c21	　海月圓深　　示滅非滅　　空悲鶴林	 海 月 圓 深 示 滅 非 滅 空 悲 鶴 林 
T50n2055_001:0291c22	　伊水西山　　冥冥石室　　金棺已閉	 伊 水 西 山 冥 冥 石 室 金 棺 已 閉 
T50n2055_001:0291c23	　式瞻元日　　雙寶紹明　　教尊言密	 式 瞻 元 日 雙 寶 紹 明 教 尊 言 密 
T50n2055_001:0291c24	　歸我法者　　因權悟實	 歸 我 法 者 因 權 悟 實 
T50n2055_001:0291c25	(本云)貞元十一年。歲次乙亥。四月戊戌朔。	 本 云 貞 元 十 一 年 歲 次 乙 亥 四 月 戊 戌 朔 
T50n2055_001:0291c26	十七日甲寅建。乾元元年。郭令公奏。塔院	十 七 日 甲 寅 建 乾 元 元 年 郭 令 公 奏 塔 院 
T50n2055_001:0291c27	為廣化寺。專撿校。當寺弟子上座僧。善義	為 廣 化 寺 專 撿 校 當 寺 弟 子 上 座 僧 善 義 
T50n2055_001:0291c28	寺主僧光秀　都維那僧志滿弟子前上座	寺 主 僧 光 秀 都 維 那 僧 志 滿 弟 子 前 上 座 
T50n2055_001:0291c29	惠照　曇真　寺主如璋。堅固典座。道岌	惠 照 曇 真 寺 主 如 璋 堅 固 典 座 道 岌 
T50n2055_001:0292a01	　扶風馬瞻河東屈賁刻字。	 扶 風 馬 瞻 河 東 屈 賁 刻 字 
T50n2055_001:0292a02	于時應安三年八月十三日令書寫之畢	于 時 應 安 三 年 八 月 十 三 日 令 書 寫 之 畢 
T50n2055_001:0292a03	年來之間。尋本之處。適得其文。仍託二仁	年 來 之 間 尋 本 之 處 適 得 其 文 仍 託 二 仁 
T50n2055_001:0292a04	令寫了。請來可尋之(大宋高僧傳無畏傳併依憑此記了)。	令 寫 了 請 來 可 尋 之 大 宋 高 僧 傳 無 畏 傳 併 依 憑 此 記 了 
T50n2055_001:0292a05	應安三年八月日(加一交了)	應 安 三 年 八 月 日 加 一 交 了 
T50n2055_001:0292a06	權少僧都賢寶(生卅八)	權 少 僧 都 賢 寶 生 卅 八 
T50n2055_001:0292a08	一善無畏門人嵩嶽敬賢禪師(付一行禪師事)	一 善 無 畏 門 人 嵩 嶽 敬 賢 禪 師 付 一 行 禪 師 事 
T50n2055_001:0292a09	　五祖弘忍大師──北宗神秀禪師┐	 五 祖 弘 忍 大 師 北 宗 神 秀 禪 師 
T50n2055_001:0292a10	┌──────────────┘	 
T50n2055_001:0292a11	│嵩山教禪師(無機綠語句不錄)	 嵩 山 教 禪 師 無 機 綠 語 句 不 錄 
T50n2055_001:0292a12	└嵩山普寂(無機錄語句不錄)──嵩陽寺一行(同)	 嵩 山 普 寂 無 機 錄 語 句 不 錄 嵩 陽 寺 一 行 同 
T50n2055_001:0292a13	已上傳燈錄第四抄之。	已 上 傳 燈 錄 第 四 抄 之 
T50n2055_001:0292a14	私云。嵩嶽會善寺敬賢禪師從無畏三	私 云 嵩 嶽 會 善 寺 敬 賢 禪 師 從 無 畏 三 
T50n2055_001:0292a15	藏。受菩薩戒羯磨儀軌。諮問大乘微妙	藏 受 菩 薩 戒 羯 磨 儀 軌 諮 問 大 乘 微 妙 
T50n2055_001:0292a16	要旨。西明寺惠驚禪師撰集為一卷禪	要 旨 西 明 寺 惠 驚 禪 師 撰 集 為 一 卷 禪 
T50n2055_001:0292a17	要是也。彼敬賢者恐神秀禪師門資敬	要 是 也 彼 敬 賢 者 恐 神 秀 禪 師 門 資 敬 
T50n2055_001:0292a18	禪師事歟。彼禪要惠驚禪師所撰。一行	禪 師 事 歟 彼 禪 要 惠 驚 禪 師 所 撰 一 行 
T50n2055_001:0292a19	禪師加再治歟。以心地祕袂隨文可知	禪 師 加 再 治 歟 以 心 地 祕 袂 隨 文 可 知 
T50n2055_001:0292a20	其旨歟。	其 旨 歟 
T50n2055_001:0292a21	嵩山普寂諡號大照禪師也。見大宋高	嵩 山 普 寂 諡 號 大 照 禪 師 也 見 大 宋 高 
T50n2055_001:0292a22	僧傳。又真言一行從大照禪師。受禪法	僧 傳 又 真 言 一 行 從 大 照 禪 師 受 禪 法 
T50n2055_001:0292a23	之旨。見小野纂要集者。嵩陽寺一行者	之 旨 見 小 野 纂 要 集 者 嵩 陽 寺 一 行 者 
T50n2055_001:0292a24	無畏門人同體也。且其旨大宋高僧傳	無 畏 門 人 同 體 也 且 其 旨 大 宋 高 僧 傳 
T50n2055_001:0292a25	第五。一行段所載也。	第 五 一 行 段 所 載 也 
T50n2055_001:0292a26	延享四丁卯歲夷則衲九繕裝了	延 享 四 丁 卯 歲 夷 則 衲 九 繕 裝 了 
