T37n1759_001:0348a07	佛說阿彌陀經疏	佛 說 阿 彌 陀 經 疏 
T37n1759_001:0348a09	唐海東新羅國沙門元曉述	唐 海 東 新 羅 國 沙 門 元 曉 述 
T37n1759_001:0348a10	將釋此經，三門分別：初述大意；次釋經宗致；	將 釋 此 經 三 門 分 別 初 述 大 意 次 釋 經 宗 致 
T37n1759_001:0348a11	其第三者，則入文釋。第一述大意者，夫眾生	其 第 三 者 則 入 文 釋 第 一 述 大 意 者 夫 眾 生 
T37n1759_001:0348a12	心之為心也，離相離性如海如空，如空之故	心 之 為 心 也 離 相 離 性 如 海 如 空 如 空 之 故 
T37n1759_001:0348a13	無相不融，何有東西之處？如海之故無性是	無 相 不 融 何 有 東 西 之 處 如 海 之 故 無 性 是 
T37n1759_001:0348a14	守，豈無動靜之時？爾乃或因染業，隨五濁而	守 豈 無 動 靜 之 時 爾 乃 或 因 染 業 隨 五 濁 而 
T37n1759_001:0348a15	長流；或承淨緣，絕四流而永寂。若斯動靜皆	長 流 或 承 淨 緣 絕 四 流 而 永 寂 若 斯 動 靜 皆 
T37n1759_001:0348a16	是大夢，以覺望之無流無寂。穢土淨國本來	是 大 夢 以 覺 望 之 無 流 無 寂 穢 土 淨 國 本 來 
T37n1759_001:0348a17	一心，生死涅槃終無二際，然無二之覺取之	一 心 生死涅槃 終 無 二 際 然 無 二 之 覺 取 之 
T37n1759_001:0348a18	良難，迷一之夢去之不易。所以大聖垂迹有	良 難 迷 一 之 夢 去 之 不 易 所 以 大 聖 垂 迹 有 
T37n1759_001:0348a19	遐有邇，所陳言教或褒或貶，至如牟尼善逝	遐 有 邇 所 陳 言 教 或 褒 或 貶 至 如 牟 尼 善 逝 
T37n1759_001:0348a20	現此穢土，誡五濁而勸往；彌陀如來御彼淨	現 此 穢 土 誡 五 濁 而 勸 往 彌 陀 如 來 御 彼 淨 
T37n1759_001:0348a21	國，引三輩而導生。今是經者，斯乃兩尊出世	國 引 三 輩 而 導 生 今 是 經 者 斯 乃 兩 尊 出 世 
T37n1759_001:0348a22	之大意，四輩入道之要門，示淨土之可願、讚	之 大 意 四 輩 入 道 之 要 門 示 淨 土 之 可 願 讚 
T37n1759_001:0348a23	妙德而可歸。妙德可歸者，耳聞經名則入一	妙 德 而 可 歸 妙 德 可 歸 者 耳 聞 經 名 則 入 一 
T37n1759_001:0348a24	乘而無反，口誦佛號則出三界而不還，何況	乘 而 無 反 口 誦 佛 號 則 出 三 界 而 不 還 何 況 
T37n1759_001:0348a25	禮拜專念讚詠觀察者哉！淨土可願者，浴於	禮 拜 專 念 讚 詠 觀 察 者 哉 淨 土 可 願 者 浴 於 
T37n1759_001:0348a26	金妙蓮池則離有生之染因，遊玉樹檀林則	金 妙 蓮 池 則 離 有 生 之 染 因 遊 玉 樹 檀 林 則 
T37n1759_001:0348a27	向無死之聖果，加復見佛光入無相、聞梵響	向 無 死 之 聖 果 加 復 見 佛 光 入 無 相 聞 梵 響 
T37n1759_001:0348a28	悟無生，然後乃從第五門出，回轡生死之苑、	悟 無 生 然 後 乃 從 第 五 門 出 回 轡 生 死 之 苑 
T37n1759_001:0348a29	憩煩惱之林，不從一步普遊十方世界，不舒	憩 煩 惱 之 林 不 從 一 步 普 遊 十方世界 不 舒 
T37n1759_001:0348b01	一念遍現無邊三世，其為樂也可勝度乎！極	一 念 遍 現 無 邊 三 世 其 為 樂 也 可 勝 度 乎 極 
T37n1759_001:0348b02	樂之稱豈虛也哉！言「佛說」者，從金口之所出，	樂 之 稱 豈 虛 也 哉 言 佛 說 者 從 金 口 之 所 出 
T37n1759_001:0348b03	千代不刊之教。「阿彌陀」者，含實德之所立，萬	千 代 不 刊 之 教 阿 彌 陀 者 含 實 德 之 所 立 萬 
T37n1759_001:0348b04	劫無盡之名，能所合舉以標題目，故言「佛說	劫 無 盡 之 名 能 所 合 舉 以 標 題 目 故 言 佛 說 
T37n1759_001:0348b05	阿彌陀經」也。第二辨經宗致者，此經直以超	阿 彌 陀 經 也 第 二 辨 經 宗 致 者 此 經 直 以 超 
T37n1759_001:0348b06	過三界二種清淨以為其宗，令諸眾生於無	過 三 界 二 種 清 淨 以 為 其 宗 令 諸 眾 生 於 無 
T37n1759_001:0348b07	上道得不退轉以為意致。何者名為二種清	上 道 得不退轉 以 為 意 致 何 者 名 為 二 種 清 
T37n1759_001:0348b08	淨？如論說言，此清淨有二種：一者、器世間清	淨 如 論 說 言 此 清 淨 有 二 種 一 者 器 世 間 清 
T37n1759_001:0348b09	淨；二者、眾生世間清淨，乃至廣說故。然入此	淨 二 者 眾 生 世 間 清 淨 乃至廣說 故 然 入 此 
T37n1759_001:0348b10	清淨有其四門：一、圓滿門，唯佛如來得入此	清 淨 有 其 四 門 一 圓 滿 門 唯 佛 如 來 得 入 此 
T37n1759_001:0348b11	門，如《本業經》說；二、一向門，八地已上菩薩得	門 如 本 業 經 說 二 一 向 門 八 地 已 上 菩 薩 得 
T37n1759_001:0348b12	入此門，如《攝大乘論》說；三、純淨門，唯有第三	入 此 門 如 攝 大 乘 論 說 三 純 淨 門 唯 有 第 三 
T37n1759_001:0348b13	極歡喜地已上菩薩得入此門，如《解深密經》	極 歡 喜 地 已 上 菩 薩 得 入 此 門 如 解 深 密 經 
T37n1759_001:0348b14	說；四、正定聚門，唯無退者得入此門，無邪定	說 四 正 定 聚 門 唯 無 退 者 得 入 此 門 無 邪 定 
T37n1759_001:0348b15	聚及不定聚，如兩卷經說。通論極樂世界，具	聚 及 不 定 聚 如 兩 卷 經 說 通 論 極樂世界 具 
T37n1759_001:0348b16	此四門。今此經宗二種清淨，正示第四正定	此 四 門 今 此 經 宗 二 種 清 淨 正 示 第 四 正 定 
T37n1759_001:0348b17	聚門不定聲聞及說凡夫亦得生故。論說二	聚 門 不 定 聲 聞 及 說 凡 夫 亦 得 生 故 論 說 二 
T37n1759_001:0348b18	乘種不生，決定種性不得生故。《聲王經》說：安	乘 種 不 生 決定種性 不 得 生 故 聲 王 經 說 安 
T37n1759_001:0348b19	樂世界阿彌陀佛有父母者，是變化女非實報	樂 世 界 阿 彌 陀 佛 有 父 母 者 是 變 化 女 非 實 報 
T37n1759_001:0348b20	女。論說女人不生彼者，無實女故，知變鳥此	女 論 說 女 人 不 生 彼 者 無 實 女 故 知 變 鳥 此 
T37n1759_001:0348b21	亦如是故。又復雖有父母而非胎生，寔是化	亦 如 是 故 又 復 雖 有 父 母 而 非 胎 生 寔 是 化 
T37n1759_001:0348b22	生假為父母。如彼經言：若四眾能正受彼佛	生 假 為 父 母 如 彼 經 言 若 四 眾 能 正 受 彼 佛 
T37n1759_001:0348b23	之名號，以此功德，臨命終時阿彌陀佛，即與	之 名 號 以 此 功 德 臨命終時 阿 彌 陀 佛 即 與 
T37n1759_001:0348b24	大眾往此人所令其得見，見已尋生慶悅倍	大 眾 往 此 人 所 令 其 得 見 見 已 尋 生 慶 悅 倍 
T37n1759_001:0348b25	增功德。以是因緣，所生之處永離胞胎穢欲	增 功 德 以是因緣 所 生 之 處 永 離 胞 胎 穢 欲 
T37n1759_001:0348b26	之形，純處鮮妙寶蓮華中自然化生，具大神	之 形 純 處 鮮 妙 寶 蓮 華 中 自然化生 具 大 神 
T37n1759_001:0348b27	通光明赫奕，當知父母假寄之耳。又彼經言：	通 光 明 赫 奕 當 知 父 母 假 寄 之 耳 又 彼 經 言 
T37n1759_001:0348b28	阿彌陀佛與聲聞俱，如來、應供、正遍知其國	阿 彌 陀 佛 與 聲 聞 俱 如 來 應 供 正 遍 知 其 國 
T37n1759_001:0348b29	號曰清泰，聖王所住，其城縱廣十千由旬。而	號 曰 清 泰 聖 王 所 住 其 城 縱 廣 十 千 由 旬 而 
T37n1759_001:0348c01	《觀經》說：彼佛身高六十萬億那由他恒河沙	 觀 經 說 彼 佛 身 高 六 十 萬 億 那 由 他 恒 河 沙 
T37n1759_001:0348c02	由旬，城小身大不相當者，當知彼佛有眾多	由 旬 城 小 身 大 不 相 當 者 當 知 彼 佛 有 眾 多 
T37n1759_001:0348c03	城，隨眾大小城亦大小，大城之中示以大身，	城 隨 眾 大 小 城 亦 大 小 大 城 之 中 示 以 大 身 
T37n1759_001:0348c04	小城之中現以小身。《聲王經》十千由旬者，是	小 城 之 中 現 以 小 身 聲 王 經 十 千 由 旬 者 是 
T37n1759_001:0348c05	與聲聞俱住之城，當知佛身相當而住。《觀經》	與 聲 聞 俱 住 之 城 當 知 佛 身 相 當 而 住 觀 經 
T37n1759_001:0348c06	所說身高大者，當知其城亦隨廣大，與諸大	所 說 身 高 大 者 當 知 其 城 亦 隨 廣 大 與 諸 大 
T37n1759_001:0348c07	眾俱住處故。如兩卷經及此經中，池中蓮華	眾 俱 住 處 故 如 兩 卷 經 及 此 經 中 池 中 蓮 華 
T37n1759_001:0348c08	大小懸殊，隨池有大小其華亦大小，當知城	大 小 懸 殊 隨 池 有 大 小 其 華 亦 大 小 當 知 城 
T37n1759_001:0348c09	身大小亦爾，其餘相違準此而通。或說，《聲王	身 大 小 亦 爾 其 餘 相 違 準 此 而 通 或 說 聲 王 
T37n1759_001:0348c10	經》中說有父母，是顯彼佛所住穢土。是義不	經 中 說 有 父 母 是 顯 彼 佛 所 住 穢 土 是 義 不 
T37n1759_001:0348c11	然。所以然者，彼經既說，寶蓮華中自然化生，	然 所 以 然 者 彼 經 既 說 寶 蓮 華 中 自然化生 
T37n1759_001:0348c12	具大神通光明赫奕。又下文言有二菩薩：一、	具 大 神 通 光 明 赫 奕 又 下 文 言 有 二 菩 薩 一 
T37n1759_001:0348c13	名觀世音；二、名大勢至。此二菩薩侍立左右，	名 觀 世 音 二 名 大 勢 至 此 二 菩 薩 侍 立 左 右 
T37n1759_001:0348c14	此等悉是淨土相故，不異《觀經》之所說故。當	此 等 悉 是 淨 土 相 故 不 異 觀 經 之 所 說 故 當 
T37n1759_001:0348c15	知彼經所說提婆達多及魔王等，悉於淨土	知 彼 經 所 說 提 婆 達 多 及 魔 王 等 悉 於 淨 土 
T37n1759_001:0348c16	變化所作，不由此等為非淨土，如化畜生非	變 化 所 作 不 由 此 等 為 非 淨 土 如 化 畜 生 非 
T37n1759_001:0348c17	穢土故，且止乘論還釋本文。此下第三入文解	穢 土 故 且 止 乘 論 還 釋 本 文 此 下 第 三 入 文 解 
T37n1759_001:0348c18	釋。文有三分：序、正、流通。序分之中有其六句、	釋 文 有 三 分 序 正 流 通 序 分 之 中 有 其 六 句 
T37n1759_001:0348c19	於中前二是其標句，其後四事證成前二。言	於 中 前 二 是 其 標 句 其 後 四 事 證 成 前 二 言 
T37n1759_001:0348c20	「如是」者，總舉所聞之法，表有信順之心。言「我	 如 是 者 總 舉 所 聞 之 法 表 有 信 順 之 心 言 我 
T37n1759_001:0348c21	聞」者，別提能聞之人，表無違諍之意。下四則	聞 者 別 提 能 聞 之 人 表 無 違 諍 之 意 下 四 則 
T37n1759_001:0348c22	引二對證成，明憶聞時處，成能聞之不謬。既	引 二 對 證 成 明 憶 聞 時 處 成 能 聞 之 不 謬 既 
T37n1759_001:0348c23	有大師大眾，證所說之可信，於中委悉如常	有 大 師 大 眾 證 所 說 之 可 信 於 中 委 悉 如 常 
T37n1759_001:0348c24	可知。第六序大眾，有三：先聲聞眾、次菩薩眾、	可 知 第 六 序 大 眾 有 三 先 聲 聞 眾 次 菩 薩 眾 
T37n1759_001:0348c25	後雜類眾。聲聞眾中，舍利弗者，此云身子。目	後 雜 類 眾 聲 聞 眾 中 舍 利 弗 者 此 云 身 子 目 
T37n1759_001:0348c26	揵連者，此云讚誦。迦葉者，此云飲光。迦旃延	揵 連 者 此 云 讚 誦 迦 葉 者 此 云 飲 光 迦 旃 延 
T37n1759_001:0348c27	者，此云扇繩。摩訶拘絺羅者，此云大膝。離婆	者 此 云 扇 繩 摩 訶 拘 絺 羅 者 此 云 大 膝 離 婆 
T37n1759_001:0348c28	多者，此云假和合。周利槃特伽者，此云蛇奴，	多 者 此 云 假 和 合 周 利 槃 特 伽 者 此 云 蛇 奴 
T37n1759_001:0348c29	或云小道。難陀，此云慶喜。阿難陀，此云歡	或 云 小 道 難 陀 此 云 慶 喜 阿 難 陀 此 云 歡 
T37n1759_001:0349a01	喜。羅睺羅，此云覆障，或云宮生。憍梵波提，	喜 羅 睺 羅 此 云 覆 障 或 云 宮 生 憍 梵 波 提 
T37n1759_001:0349a02	此云牛呞。賓頭盧，此云耆年，頗羅墮，此云利	此 云 牛 呞 賓 頭 盧 此 云 耆 年 頗 羅 墮 此 云 利 
T37n1759_001:0349a03	根。「迦留陀夷」，此云黑上，此是悉達未出家時	根 迦 留 陀 夷 此 云 黑 上 此 是 悉 達 未 出 家 時 
T37n1759_001:0349a04	師也。劫賓那，此云房宿。薄拘羅，此云善容。	師 也 劫 賓 那 此 云 房 宿 薄 拘 羅 此 云 善 容 
T37n1759_001:0349a05	阿[少/兔]樓馱，此云無貧，或云如意。菩薩眾中，「阿	阿 [少兔] 樓 馱 此 云 無 貧 或 云 如 意 菩 薩 眾 中 阿 
T37n1759_001:0349a06	逸多」者，此云無能勝。乾陀訶提者，赤色，餘則	逸 多 者 此 云 無 能 勝 乾 陀 訶 提 者 赤 色 餘 則 
T37n1759_001:0349a07	可知。「爾時，佛告」已下，第二正說分。於中有三；	可 知 爾 時 佛 告 已 下 第 二 正 說 分 於 中 有 三 
T37n1759_001:0349a08	一者、正示二種清淨果；二者、勸修二種正因；	一 者 正 示 二 種 清 淨 果 二 者 勸 修 二 種 正 因 
T37n1759_001:0349a09	其第三者，引例證成。初中有二：略標、廣解。中	其 第 三 者 引 例 證 成 初 中 有 二 略 標 廣 解 中 
T37n1759_001:0349a10	二句，先標依果，後標正報。釋中亦二：先釋依	二 句 先 標 依 果 後 標 正 報 釋 中 亦 二 先 釋 依 
T37n1759_001:0349a11	果、後釋正報。依果清淨之中，義門有二，文相	果 後 釋 正 報 依 果 清 淨 之 中 義 門 有 二 文 相 
T37n1759_001:0349a12	有六。別總功德有其十五義，門二：一、釋名門；	有 六 別 總 功 德 有 其 十 五 義 門 二 一 釋 名 門 
T37n1759_001:0349a13	二、辨相門。六者，名門開二，相門分四故。別總	二 辨 相 門 六 者 名 門 開 二 相 門 分 四 故 別 總 
T37n1759_001:0349a14	十五者，別有十四、總成一故。別有十四者，六	十 五 者 別 有 十 四 總 成 一 故 別 有 十 四 者 六 
T37n1759_001:0349a15	文之中有其四例：前一各有一，後二各有二，	文 之 中 有 其 四 例 前 一 各 有 一 後 二 各 有 二 
T37n1759_001:0349a16	第三文中開三，第四文中分五，是故合有十	第 三 文 中 開 三 第 四 文 中 分 五 是 故 合 有 十 
T37n1759_001:0349a17	四功德。第一文言「無有眾苦但受諸樂」者，是	四 功 德 第 一 文 言 無 有 眾 苦 但 受 諸 樂 者 是 
T37n1759_001:0349a18	無諸難功德成就，如論頌言「永離身心惱，受	無 諸 難 功德成就 如 論 頌 言 永 離 身 心 惱 受 
T37n1759_001:0349a19	樂常無間」故。第二文言七重欄楯羅網行樹	樂 常 無 間 故 第 二 文 言 七 重 欄 楯 羅 網 行 樹 
T37n1759_001:0349a20	者，是莊嚴地功德成就。如論頌言「雜華異光	者 是 莊 嚴 地 功德成就 如 論 頌 言 雜 華 異 光 
T37n1759_001:0349a21	色，寶欄遍圍繞」故。第三文中有三功德，池水	色 寶 欄 遍 圍 繞 故 第 三 文 中 有 三 功 德 池 水 
T37n1759_001:0349a22	金沙者，是莊嚴水功德成就。如論頌言「諸池	金 沙 者 是 莊 嚴 水 功德成就 如 論 頌 言 諸 池 
T37n1759_001:0349a23	帶七寶，淥水含八德，下積黃金沙，上耀青蓮	帶 七 寶 淥 水 含 八 德 下 積 黃 金 沙 上 耀 青 蓮 
T37n1759_001:0349a24	色」故。階道樓閣有金銀等者，是種種事功德	色 故 階 道 樓 閣 有 金 銀 等 者 是 種 種 事 功 德 
T37n1759_001:0349a25	成就。如論頌言「備諸珍寶性，具足妙莊嚴」故。	成 就 如 論 頌 言 備 諸 珍 寶 性 具 足 妙 莊 嚴 故 
T37n1759_001:0349a26	蓮華如輪青色青光等者，莊嚴妙色成就功	蓮 華 如 輪 青 色 青 光 等 者 莊 嚴 妙 色 成 就 功 
T37n1759_001:0349a27	德。如論頌言「無垢光焰熾，明淨耀世間」故。	德 如 論 頌 言 無 垢 光 焰 熾 明 淨 耀 世 間 故 
T37n1759_001:0349a28	第四文中有五功德：一、妓樂功德，常住天樂	第 四 文 中 有 五 功 德 一 妓 樂 功 德 常 住 天 樂 
T37n1759_001:0349a29	故；二、寶地功德，黃金為地故；三、雨華功德，六	故 二 寶 地 功 德 黃 金 為 地 故 三 雨 華 功 德 六 
T37n1759_001:0349b01	時雨華故，如論頌曰「金地作天樂，雨華散其	時 雨 華 故 如 論 頌 曰 金 地 作 天 樂 雨 華 散 其 
T37n1759_001:0349b02	間，歡樂無疲極，晝夜未嘗眠」故；四、自在功德，	間 歡 樂 無 疲 極 晝 夜 未 嘗 眠 故 四 自 在 功 德 
T37n1759_001:0349b03	乘通遊行故；五、受用功德，飯食經行故，如論	乘 通 遊 行 故 五 受 用 功 德 飯 食 經 行 故 如 論 
T37n1759_001:0349b04	頌曰「供養十方佛，報得通作翼，愛樂佛法味，	頌 曰 供 養 十 方 佛 報 得 通 作 翼 愛 樂 佛 法 味 
T37n1759_001:0349b05	禪三昧為食」故。然彼土食有二種：一者、內食，如	禪 三 昧 為 食 故 然 彼 土 食 有 二 種 一 者 內 食 如 
T37n1759_001:0349b06	此論說；二者、外食，如餘經說。如兩卷經言，若	此 論 說 二 者 外 食 如 餘 經 說 如 兩 卷 經 言 若 
T37n1759_001:0349b07	欲食時，七寶鉢器自然在前，百味飯食自然	欲 食 時 七 寶 鉢 器 自 然 在 前 百 味 飯 食 自 然 
T37n1759_001:0349b08	盈滿，雖有是食而無食者，但見色聞香意以	盈 滿 雖 有 是 食 而 無 食 者 但 見 色 聞 香 意 以 
T37n1759_001:0349b09	為足。今此經言飯食經行者，文相合於受用	為 足 今 此 經 言 飯 食 經 行 者 文 相 合 於 受 用 
T37n1759_001:0349b10	外食也。第五文中有二功德，如變化功德化	外 食 也 第 五 文 中 有 二 功 德 如 變 化 功 德 化 
T37n1759_001:0349b11	作眾鳥說妙法故。如論頌曰「種種雜色鳥，各	作 眾 鳥 說 妙 法 故 如 論 頌 曰 種 種 雜 色 鳥 各 
T37n1759_001:0349b12	各出雅音，聞者念三寶，忘想入一心」故。二、大	各 出 雅 音 聞 者 念 三 寶 忘 想 入 一 心 故 二 大 
T37n1759_001:0349b13	義功德，無惡道等之名體故。如論頌曰「大乘	義 功 德 無 惡 道 等 之 名 體 故 如 論 頌 曰 大 乘 
T37n1759_001:0349b14	善根男，等無譏嫌名，女人及根缺，二乘種不	善 根 男 等 無 譏 嫌 名 女 人 及 根 缺 二 乘 種 不 
T37n1759_001:0349b15	生」故。案云：經說無有惡道譏嫌，論顯無有人	生 故 案 云 經 說 無 有 惡 道 譏 嫌 論 顯 無 有 人 
T37n1759_001:0349b16	道譏嫌，互舉之爾，義如所說。第六文中有二	道 譏 嫌 互 舉 之 爾 義 如 所 說 第 六 文 中 有 二 
T37n1759_001:0349b17	功德，如論說言，莊嚴虛空功德成就者，偈言	功 德 如 論 說 言 莊 嚴 虛 空 功德成就 者 偈 言 
T37n1759_001:0349b18	「無量寶交絡，羅網虛空中，種種鈴發響，宣吐	 無 量 寶 交 絡 羅 網 虛 空 中 種 種 鈴 發 響 宣 吐 
T37n1759_001:0349b19	妙法音」故。二者莊嚴性功德。如論說言，莊嚴	妙 法 音 故 二 者 莊 嚴 性 功 德 如 論 說 言 莊 嚴 
T37n1759_001:0349b20	性功德成就者，偈言「正道大慈悲，出生善根	性 功德成就 者 偈 言 正 道 大 慈 悲 出 生 善 根 
T37n1759_001:0349b21	故」。今言自然間生念三寶心者，正是性心，以	故 今 言 自 然 間 生 念 三 寶 心 者 正 是 性 心 以 
T37n1759_001:0349b22	依出世善根種子，不待功用自然生故。正念	依 出 世 善 根 種 子 不 待 功 用 自 然 生 故 正 念 
T37n1759_001:0349b23	三寶離邪歸正，結道眾行故名正道。念此三	三 寶 離 邪 歸 正 結 道 眾 行 故 名 正 道 念 此 三 
T37n1759_001:0349b24	寶勝妙功德，回施一切名大慈悲。上來合有	寶 勝 妙 功 德 回 施 一 切 名 大 慈 悲 上 來 合 有 
T37n1759_001:0349b25	十四功德，無不超過三界六道，是故總名清	十 四 功 德 無 不 超過三界 六 道 是 故 總 名 清 
T37n1759_001:0349b26	淨世界。如論說言，莊嚴清淨功德成就者，偈	淨 世 界 如 論 說 言 莊 嚴 清 淨 功德成就 者 偈 
T37n1759_001:0349b27	言「觀彼世界相，勝過三界道」故。或有論說十	言 觀 彼 世 界 相 勝 過 三 界 道 故 或 有 論 說 十 
T37n1759_001:0349b28	八圓滿。今此經中依果清淨說此十五，若加	八 圓 滿 今 此 經 中 依 果 清 淨 說 此 十 五 若 加 
T37n1759_001:0349b29	後說正報四句，則有十九清淨功德。然經與	後 說 正 報 四 句 則 有 十 九 清 淨 功 德 然 經 與 
T37n1759_001:0349c01	論有同有異，於中委悉準之可知。「舍利弗！於	論 有 同 有 異 於 中 委 悉 準 之 可 知 舍 利 弗 於 
T37n1759_001:0349c02	汝意云何？」此下第二正報清淨，於中示顯四	汝意云何 此 下 第 二 正 報 清 淨 於 中 示 顯 四 
T37n1759_001:0349c03	種功德：一者、主功德；二者、伴功德；三者、大眾	種 功 德 一 者 主 功 德 二 者 伴 功 德 三 者 大 眾 
T37n1759_001:0349c04	功德；四者、上首功德。主功德中略出二種：一	功 德 四 者 上 首 功 德 主 功 德 中 略 出 二 種 一 
T37n1759_001:0349c05	者、光明無量；二者、壽命無量。準此經文釋阿	者 光 明 無 量 二 者 壽 命 無 量 準 此 經 文 釋 阿 
T37n1759_001:0349c06	彌陀，此土譯之應云無量。又言成佛已來於	彌 陀 此 土 譯 之 應 云 無 量 又 言 成佛已來 於 
T37n1759_001:0349c07	今十劫者，為遣疑情。有人疑言：壽雖無量，要	今 十 劫 者 為 遣 疑 情 有 人 疑 言 壽 雖 無 量 要 
T37n1759_001:0349c08	有始終，未知今者為始為末？今解言：今既所	有 始 終 未 知 今 者 為 始 為 末 今 解 言 今 既 所 
T37n1759_001:0349c09	過唯經十劫，當知今後無量劫住故。第二伴	過 唯 經 十 劫 當 知 今 後 無 量 劫 住 故 第 二 伴 
T37n1759_001:0349c10	功德者，聲聞弟子皆阿羅漢故。論云，莊嚴眷	功 德 者 聲聞弟子 皆 阿 羅 漢 故 論 云 莊 嚴 眷 
T37n1759_001:0349c11	屬功德成就者，偈言「如來淨華眾，正覺華生	屬 功德成就 者 偈 言 如 來 淨 華 眾 正 覺 華 生 
T37n1759_001:0349c12	故。」案云：此言淨華眾者，謂得七種淨華之眾。	故 案 云 此 言 淨 華 眾 者 謂 得 七 種 淨 華 之 眾 
T37n1759_001:0349c13	何等為七？一者、戒淨；二者、心淨；三者、見淨；四、	何 等 為 七 一 者 戒 淨 二 者 心 淨 三 者 見 淨 四 
T37n1759_001:0349c14	度疑淨；五、道非道知見淨；六、行知見淨；七、行	度 疑 淨 五 道 非 道 知 見 淨 六 行 知 見 淨 七 行 
T37n1759_001:0349c15	斷知見淨。於中廣說出《瑜伽論》。有此七種浮	斷 知 見 淨 於 中 廣 說 出 瑜 伽 論 有 此 七 種 浮 
T37n1759_001:0349c16	華之眾，從佛正覺華中化生也。第三大眾功	華 之 眾 從 佛 正 覺 華 中 化 生 也 第 三 大 眾 功 
T37n1759_001:0349c17	德者，眾生生者皆是阿鞞跋致故，乃至十念	德 者 眾 生 生 者 皆 是 阿鞞跋致 故 乃 至 十 念 
T37n1759_001:0349c18	功德生彼國者，入正定聚永無退故。論言，何	功 德 生 彼 國 者 入正定聚 永 無 退 故 論 言 何 
T37n1759_001:0349c19	者莊嚴大眾功德成就？偈言「人天不動眾，清	者 莊 嚴 大 眾 功德成就 偈 言 人 天 不 動 眾 清 
T37n1759_001:0349c20	淨智海生故。」案云：皆依如來智海含潤，入正	淨 智 海 生 故 案 云 皆 依 如 來 智 海 含 潤 入 正 
T37n1759_001:0349c21	定聚無動轉故。第四上首功德者，其中多有	定 聚 無 動 轉 故 第 四 上 首 功 德 者 其 中 多 有 
T37n1759_001:0349c22	一生補處，乃至阿僧祇說故。言何者莊嚴上	一生補處 乃 至 阿 僧 祇 說 故 言 何 者 莊 嚴 上 
T37n1759_001:0349c23	首功德成就？偈言「如須彌山王，勝妙無過者」	首 功德成就 偈 言 如須彌山 王 勝 妙 無 過 者 
T37n1759_001:0349c24	故。案云：一生菩薩十地中勝，如妙山王故。論	故 案 云 一 生 菩薩十地 中 勝 如 妙 山 王 故 論 
T37n1759_001:0349c25	中具顯八種莊嚴，此經略示四種功德。上來	中 具 顯 八 種 莊 嚴 此 經 略 示 四 種 功 德 上 來 
T37n1759_001:0349c26	二文合為第一，示顯二種清淨果已竟。「眾生	二 文 合 為 第 一 示 顯 二 種 清 淨 果 已 竟 眾 生 
T37n1759_001:0349c27	聞者應當發願」，自此已下，第二勸修二種淨	聞 者 應 當 發 願 自 此 已 下 第 二 勸 修 二 種 淨 
T37n1759_001:0349c28	因。就中有四：一、勸發願；二、明修因；三、示受果；	因 就 中 有 四 一 勸 發 願 二 明 修 因 三 示 受 果 
T37n1759_001:0349c29	四、結勸。言第二文中明二種因：一者、正因；二	四 結 勸 言 第 二 文 中 明 二 種 因 一 者 正 因 二 
T37n1759_001:0350a01	者、助因。正因中言不可以少善根福德因緣	者 助 因 正 因 中 言 不 可 以 少 善 根 福 德 因 緣 
T37n1759_001:0350a02	得生彼國者，顯示大菩提心攝多善根以為	得 生 彼 國 者 顯 示 大菩提心 攝 多 善 根 以 為 
T37n1759_001:0350a03	因緣乃得生故，如〈菩薩地發心品〉文。又諸菩	因 緣 乃 得 生 故 如 菩 薩 地 發 心 品 文 又 諸 菩 
T37n1759_001:0350a04	薩最初發心能攝一切菩提分法，殊勝善根	薩 最初發心 能 攝 一切菩提分法 殊 勝 善 根 
T37n1759_001:0350a05	為上首故，能違一切有情處所三業惡行，功	為 上 首 故 能 違 一切有情 處 所 三 業 惡 行 功 
T37n1759_001:0350a06	德相應。案云：菩薩初發菩提之心，能攝一切	德 相 應 案 云 菩 薩 初 發 菩提之心 能 攝 一 切 
T37n1759_001:0350a07	殊勝善根、能斷惡業，功德相應，是故說言非	殊 勝 善 根 能 斷 惡 業 功 德 相 應 是 故 說 言 非 
T37n1759_001:0350a08	少善根福德因緣得生被國。所以得知此為	少 善 根 福 德 因 緣 得 生 被 國 所 以 得 知 此 為 
T37n1759_001:0350a09	因者，兩卷經中攝九品因以為三輩，三中皆	因 者 兩 卷 經 中 攝 九 品 因 以 為 三 輩 三 中 皆 
T37n1759_001:0350a10	有發菩提心；論中唯顯此文意，言大乘善根	有 發菩提心 論 中 唯 顯 此 文 意 言 大 乘 善 根 
T37n1759_001:0350a11	男等無譏嫌名，此意正言生彼國者雖有九	男 等 無 譏 嫌 名 此 意 正 言 生 彼 國 者 雖 有 九 
T37n1759_001:0350a12	品，齊因大乘發心善根，所以等無譏嫌之名	品 齊 因 大 乘 發 心 善 根 所 以 等 無 譏 嫌 之 名 
T37n1759_001:0350a13	也。有人難言：若要發大心方生淨土者，不應	也 有 人 難 言 若 要 發 大 心 方 生 淨 土 者 不 應 
T37n1759_001:0350a14	生彼而證小果，彼無退具故，若乃退大而證	生 彼 而 證 小 果 彼 無 退 具 故 若 乃 退 大 而 證 
T37n1759_001:0350a15	小果，無有是處故。又兩卷經中十八願中言：	小 果 無 有 是 處 故 又 兩 卷 經 中 十 八 願 中 言 
T37n1759_001:0350a16	「設我得佛，十方眾生至心信樂，欲生我國，乃	 設 我 得 佛 十 方 眾 生 至 心 信 樂 欲 生 我 國 乃 
T37n1759_001:0350a17	至十念，若不生者不取正覺；唯除五逆誹謗	至 十 念 若 不 生 者 不取正覺 唯 除 五 逆 誹 謗 
T37n1759_001:0350a18	正法。」若未發大心不得生者，則應亦揀未發	正 法 若 未 發 大 心 不 得 生 者 則 應 亦 揀 未 發 
T37n1759_001:0350a19	心；而不揀故，明知不必然。不至心為至心言	心 而 不 揀 故 明 知 不 必 然 不 至 心 為 至 心 言 
T37n1759_001:0350a20	之所揀，故更不須揀。雖有是破，皆不應理。所	之 所 揀 故 更 不 須 揀 雖 有 是 破 皆 不 應 理 所 
T37n1759_001:0350a21	以然者，發菩提心既是正因，未發心者直是	以 然 者 發菩提心 既 是 正 因 未 發 心 者 直 是 
T37n1759_001:0350a22	無因，而非有障，何須揀別？五逆謗法乃是障	無 因 而 非 有 障 何 須 揀 別 五 逆 謗 法 乃 是 障 
T37n1759_001:0350a23	礙，非直無因，故須揀別。是故此難無所聞也。	礙 非 直 無 因 故 須 揀 別 是 故 此 難 無 所 聞 也 
T37n1759_001:0350a24	又非生彼退菩提心，但在此間先發大心熏	又 非 生 彼 退 菩 提 心 但 在 此 間 先 發 大 心 熏 
T37n1759_001:0350a25	成種子，後時退心下地現行，良由先發大心	成 種 子 後 時 退 心 下 地 現 行 良 由 先 發 大 心 
T37n1759_001:0350a26	種子不失，故得作因以生彼國，而退現行大	種 子 不 失 故 得 作 因 以 生 彼 國 而 退 現 行 大 
T37n1759_001:0350a27	乘之心，故生彼國取小果耳。是故彼難還顯	乘 之 心 故 生 彼 國 取 小 果 耳 是 故 彼 難 還 顯 
T37n1759_001:0350a28	自短之耳。第二明助因者，執持名號一心不	自 短 之 耳 第 二 明 助 因 者 執 持 名 號 一 心 不 
T37n1759_001:0350a29	亂故、阿彌陀如來不可思議功德所成之名	亂 故 阿 彌 陀 如 來 不可思議 功 德 所 成 之 名 
T37n1759_001:0350b01	號故。一日乃至七日者，勝人速成、劣者遲熟	號 故 一 日 乃至七日 者 勝 人 速 成 劣 者 遲 熟 
T37n1759_001:0350b02	故。《聲王經》說十日誦名者，劣人十日乃成故。	故 聲 王 經 說 十 日 誦 名 者 劣 人 十 日 乃 成 故 
T37n1759_001:0350b03	或一二日等是下品因，五六七日者是中品	或 一 二 日 等 是 下 品 因 五 六 七 日 者 是 中 品 
T37n1759_001:0350b04	因，乃至十日成上品因故。「其人」已下，第三受	因 乃 至 十 日 成 上 品 因 故 其 人 已 下 第 三 受 
T37n1759_001:0350b05	執。「我見」已下，第四結勸。上來四文合為第二	執 我 見 已 下 第 四 結 勸 上 來 四 文 合 為 第 二 
T37n1759_001:0350b06	勸修因竟。「如我今者讚歎」已下，大分第三引	勸 修 因 竟 如 我 今 者 讚 歎 已 下 大 分 第 三 引 
T37n1759_001:0350b07	例證成。於中有四：一者、引餘佛說證有可信；	例 證 成 於 中 有 四 一 者 引 餘 佛 說 證 有 可 信 
T37n1759_001:0350b08	二者、釋此經名成有勝利；三者、舉願無違重	二 者 釋 此 經 名 成 有 勝 利 三 者 舉 願 無 違 重 
T37n1759_001:0350b09	勸發心；四者、歎法希結勸信受。初中先辨自	勸 發 心 四 者 歎 法 希 結 勸 信 受 初 中 先 辨 自 
T37n1759_001:0350b10	所稱讚，後引六方諸佛同讚。「於汝意云何」已	所 稱 讚 後 引 六 方 諸 佛 同 讚 於汝意云何 已 
T37n1759_001:0350b11	下，是第二文，於中有三問，次第三勸信。「若有	下 是 第 二 文 於 中 有 三 問 次 第 三 勸 信 若 有 
T37n1759_001:0350b12	人發願」已下，是第三文，先示願勢，後勸發願。	人 發 願 已 下 是 第 三 文 先 示 願 勢 後 勸 發 願 
T37n1759_001:0350b13	「如我今者」已下，是第四文，於中有三：先己讚	 如 我 今 者 已 下 是 第 四 文 於 中 有 三 先 己 讚 
T37n1759_001:0350b14	他，次他讚己，其第三者結歎勸信。上來三分	他 次 他 讚 己 其 第 三 者 結 歎 勸 信 上 來 三 分 
T37n1759_001:0350b15	正說文竟。「佛說」已下，是流通分。	正 說 文 竟 佛 說 已 下 是 流 通 分 
T37n1759_001:0350b16	佛說阿彌陀經疏(終)	佛 說 阿 彌 陀 經 疏 終 
