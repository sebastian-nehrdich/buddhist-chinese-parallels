T03n0172_001:0424b04	佛說菩薩投身飴餓虎起塔因緣	佛 說 菩 薩 投 身 飴 餓 虎 起 塔 因 緣 
T03n0172_001:0424b05	經	經 
T03n0172_001:0424b07	北涼高昌國沙門法盛譯	北 涼 高 昌 國 沙 門 法 盛 譯 
T03n0172_001:0424b08	如是我聞：一時，佛遊乾陀越國毘沙門波羅	如是我聞 一 時 佛 遊 乾 陀 越 國 毘 沙 門 波 羅 
T03n0172_001:0424b09	大城，於城北山巖蔭下，為國王、臣民及天	大 城 於 城 北 山 巖 蔭 下 為 國 王 臣 民 及 天 
T03n0172_001:0424b10	龍八部、人、非人等，說法教化，度人無數。教化	龍 八 部 人 非 人 等 說 法 教 化 度 人 無 數 教 化 
T03n0172_001:0424b11	垂畢，時佛微笑，口出香光，光有九色，遍照諸	垂 畢 時 佛 微 笑 口 出 香 光 光 有 九 色 遍 照 諸 
T03n0172_001:0424b12	國；香薰亦爾。時，諸大眾覩光、聞香，皆大歡	國 香 薰 亦 爾 時 諸 大 眾 覩 光 聞 香 皆 大 歡 
T03n0172_001:0424b13	喜。時，光明還遶佛七匝，復從口入。	喜 時 光 明 還 遶 佛 七 匝 復 從 口 入 
T03n0172_001:0424b14	爾時，阿難整衣服長跪叉手白佛言：「今者世	爾 時 阿 難 整 衣 服 長 跪 叉 手 白 佛 言 今 者 世 
T03n0172_001:0424b15	尊現奇瑞相必有因緣，多所饒益，眾生蒙祐。	尊 現 奇 瑞 相 必 有 因 緣 多 所 饒 益 眾 生 蒙 祐 
T03n0172_001:0424b16	唯願天尊說其因緣。」	唯 願 天 尊 說 其 因 緣 
T03n0172_001:0424b17	佛告阿難：「如汝所言，諸佛密口凡所現相	佛 告 阿 難 如 汝 所 言 諸 佛 密 口 凡 所 現 相 
T03n0172_001:0424b18	有大因緣，汝欲聞乎？」阿難曰：「諾！唯天中	有 大 因 緣 汝 欲 聞 乎 阿 難 曰 諾 唯 天 中 
T03n0172_001:0424b19	天！」佛告阿難：「過去九劫，時世無佛。有一大國	天 佛 告 阿 難 過 去 九 劫 時 世 無 佛 有 一 大 國 
T03n0172_001:0424b20	名乾陀摩提，王名乾陀尸利，夫人名曰差	名 乾 陀 摩 提 王 名 乾 陀 尸 利 夫 人 名 曰 差 
T03n0172_001:0424b21	摩目佉，太子名曰栴檀摩提。其國廣博，豐樂	摩 目 佉 太 子 名 曰 栴 檀 摩 提 其 國 廣 博 豐 樂 
T03n0172_001:0424b22	饒人，人壽千五百歲。太子福德，天下太平，無	饒 人 人 壽 千 五 百 歲 太 子 福 德 天 下 太 平 無 
T03n0172_001:0424b23	偷劫賊，人民和順不相剋伐。太子慈仁聰明	偷 劫 賊 人 民 和 順 不 相 剋 伐 太 子 慈 仁 聰 明 
T03n0172_001:0424b24	智慧，貫練群籍及九十六種道術威儀靡不通	智 慧 貫 練 群 籍 及 九 十 六 種 道 術 威 儀 靡 不 通 
T03n0172_001:0424b25	達；少小已來常好布施，於身命財無所遺惜；	達 少 小 已 來 常 好 布 施 於 身 命 財 無 所 遺 惜 
T03n0172_001:0424b26	慈育眾生甚於赤子，大悲普覆平等無二，孝	慈 育 眾 生 甚 於 赤 子 大 悲 普 覆 平 等 無 二 孝 
T03n0172_001:0424b27	養父母禮儀備舉。	養 父 母 禮 儀 備 舉 
T03n0172_001:0424b28	「爾時，父王為太子去城不遠造立園觀。其園	 爾 時 父 王 為 太 子 去 城 不 遠 造 立 園 觀 其 園 
T03n0172_001:0424b29	縱廣，面八由旬，列種華果，奇禽異鳥清淨嚴	縱 廣 面 八 由 旬 列 種 華 果 奇 禽 異 鳥 清 淨 嚴 
T03n0172_001:0424c01	好；處處皆有流泉浴池，池中常有優鉢羅華、	好 處 處 皆 有 流 泉 浴 池 池 中 常 有 優 鉢 羅 華 
T03n0172_001:0424c02	鉢頭摩華、拘物頭華、分陀利華，及餘雜種赤	鉢 頭 摩 華 拘 物 頭 華 分 陀 利 華 及 餘 雜 種 赤 
T03n0172_001:0424c03	白蓮華；孔雀、鴻[鵗巾+孑]、鵁鶄、鴛鴦遊戲其中，清	白 蓮 華 孔 雀 鴻 [鵗巾孑] 鵁 鶄 鴛 鴦 遊 戲 其 中 清 
T03n0172_001:0424c04	涼香潔，微妙第一。「爾時，太子與群臣、百官及	涼 香 潔 微 妙 第 一 爾 時 太 子 與 群 臣 百 官 及 
T03n0172_001:0424c05	后妃、婇女，導從前後詣園遊戲，經一七日迴	后 妃 婇 女 導 從 前 後 詣 園 遊 戲 經 一 七 日 迴 
T03n0172_001:0424c06	駕還宮。「爾時，國界有貧窮孤獨老病百疾，聞	駕 還 宮 爾 時 國 界 有 貧 窮 孤 獨 老 病 百 疾 聞 
T03n0172_001:0424c07	太子還，悉來在道側，張手向太子。太子見已，	太 子 還 悉 來 在 道 側 張 手 向 太 子 太 子 見 已 
T03n0172_001:0424c08	即以身瓔珞服飾及金錢銀錢、車乘象馬，悉	即 以 身 瓔 珞 服 飾 及 金 錢 銀 錢 車 乘 象 馬 悉 
T03n0172_001:0424c09	用布施；及至城門無復餘物，貧者猶多，恨不	用 布 施 及 至 城 門 無 復 餘 物 貧 者 猶 多 恨 不 
T03n0172_001:0424c10	周足。太子還宮，念諸貧人，憂不能食。	周 足 太 子 還 宮 念 諸 貧 人 憂 不 能 食 
T03n0172_001:0424c11	「王問太子：『為何恨也？』太子答曰：『近出遊觀，	 王 問 太 子 為 何 恨 也 太 子 答 曰 近 出 遊 觀 
T03n0172_001:0424c12	見諸貧人夾在路側求索所乏，即以身所	見 諸 貧 人 夾 在 路 側 求 索 所 乏 即 以 身 所 
T03n0172_001:0424c13	有施之，猶不周足，故自愁耳。今欲從大王乞	有 施 之 猶 不 周 足 故 自 愁 耳 今 欲 從 大 王 乞 
T03n0172_001:0424c14	中藏財物周給天下，不審大王賜所願不？』王	中 藏 財 物 周 給 天 下 不 審 大 王 賜 所 願 不 王 
T03n0172_001:0424c15	言：『國家庫藏，防備緩急，不宜私用。』「於是太子	言 國 家 庫 藏 防 備 緩 急 不 宜 私 用 於 是 太 子 
T03n0172_001:0424c16	所願不果，愁倍於前。太子傍臣名曰闍耶，見	所 願 不 果 愁 倍 於 前 太 子 傍 臣 名 曰 闍 耶 見 
T03n0172_001:0424c17	太子不食，悲感懊惱。長跪叉手白太子言：『臣	太 子 不 食 悲 感 懊 惱 長 跪 叉 手 白 太 子 言 臣 
T03n0172_001:0424c18	有金錢十千，奉上大天，隨意所用，願莫憂	有 金 錢 十 千 奉 上 大 天 隨 意 所 用 願 莫 憂 
T03n0172_001:0424c19	貧，飲食如先；錢若不足，臣當賣身，供奉大	貧 飲 食 如 先 錢 若 不 足 臣 當 賣 身 供 奉 大 
T03n0172_001:0424c20	天。』於是闍耶即以金錢十千奉上太子，太	天 於 是 闍 耶 即 以 金 錢 十 千 奉 上 太 子 太 
T03n0172_001:0424c21	子使人持錢出城布施貧人，盡十千數猶不	子 使 人 持 錢 出 城 布 施 貧 人 盡 十 千 數 猶 不 
T03n0172_001:0424c22	周遍。還白太子：『金錢已盡，貧者尚多。』於是	周 遍 還 白 太 子 金 錢 已 盡 貧 者 尚 多 於 是 
T03n0172_001:0424c23	太子即使傍臣料撿私藏，復得金錢十千，	太 子 即 使 傍 臣 料 撿 私 藏 復 得 金 錢 十 千 
T03n0172_001:0424c24	施諸貧人猶不充足。	施 諸 貧 人 猶 不 充 足 
T03n0172_001:0424c25	「太子自念：『夫人之苦皆由貧窮求不得苦，今	 太 子 自 念 夫 人 之 苦 皆 由 貧 窮 求不得苦 今 
T03n0172_001:0425a01	當自賣所愛之身，救彼人苦，令得安樂。』思惟	當 自 賣 所 愛 之 身 救 彼 人 苦 令 得 安 樂 思 惟 
T03n0172_001:0425a02	是已，却珍寶衣，著凡故服，默出宮城，投適他	是 已 却 珍 寶 衣 著 凡 故 服 默 出 宮 城 投 適 他 
T03n0172_001:0425a03	國名裴提舍；自賣身與一婆羅門，得千金錢，	國 名 裴 提 舍 自 賣 身 與 一 婆 羅 門 得 千 金 錢 
T03n0172_001:0425a04	以此金錢施諸貧人。「時，婆羅門使奴將車	以 此 金 錢 施 諸 貧 人 時 婆 羅 門 使 奴 將 車 
T03n0172_001:0425a05	入山，斫樵於市賣之；經於多時，後復取薪，乃	入 山 斫 樵 於 市 賣 之 經 於 多 時 後 復 取 薪 乃 
T03n0172_001:0425a06	於山中得牛頭栴檀一段重一百斤。「時，彼國	於 山 中 得 牛頭栴檀 一 段 重 一 百 斤 時 彼 國 
T03n0172_001:0425a07	王本有癩病，醫方呪術不能令差，王便怒曰：	王 本 有 癩 病 醫 方 呪 術 不 能 令 差 王 便 怒 曰 
T03n0172_001:0425a08	『用醫何為？夫人百病皆有對治之藥，而我此	 用 醫 何 為 夫 人 百 病 皆 有 對 治 之 藥 而 我 此 
T03n0172_001:0425a09	病何獨不蒙！』令收諸醫於市斬刑。時有一醫	病 何 獨 不 蒙 令 收 諸 醫 於 市 斬 刑 時 有 一 醫 
T03n0172_001:0425a10	叩頭白王言：『今王此病對治之藥世間難有，	叩 頭 白 王 言 今 王 此 病 對 治 之 藥 世 間 難 有 
T03n0172_001:0425a11	雖有其名未曾見之。』王曰：『藥名何等？』答曰：	雖 有 其 名 未 曾 見 之 王 曰 藥 名 何 等 答 曰 
T03n0172_001:0425a12	『名牛頭栴檀。』王曰：『夫人罪福業行不同，自	 名 牛頭栴檀 王 曰 夫 人 罪 福 業 行 不 同 自 
T03n0172_001:0425a13	有福人脫有此藥。』即教宣令天下，誰有此	有 福 人 脫 有 此 藥 即 教 宣 令 天 下 誰 有 此 
T03n0172_001:0425a14	藥，當分半國從其市之。「時，婆羅門喚奴語曰：	藥 當 分 半 國 從 其 市 之 時 婆 羅 門 喚 奴 語 曰 
T03n0172_001:0425a15	『爾從來賣薪雖獲微直，不如今者富貴之利。	 爾 從 來 賣 薪 雖 獲 微 直 不 如 今 者 富 貴 之 利 
T03n0172_001:0425a16	國王有病，今以半國市牛頭栴檀。汝今可齎	國 王 有 病 今 以 半 國 市 牛頭栴檀 汝 今 可 齎 
T03n0172_001:0425a17	此栴檀，往奉大王必得如意，吾當與汝同	此 栴 檀 往 奉 大 王 必 得 如 意 吾 當 與 汝 同 
T03n0172_001:0425a18	此樂也。』「時，奴即持牛頭栴檀奉上國王。	此 樂 也 時 奴 即 持 牛頭栴檀 奉 上 國 王 
T03n0172_001:0425a19	王得之已，磨用塗身，癩病即愈。王大歡喜，	王 得 之 已 磨 用 塗 身 癩 病 即 愈 王 大 歡 喜 
T03n0172_001:0425a20	舉國臣民各蒙慶賴，即召群臣大設施會，放	舉 國 臣 民 各 蒙 慶 賴 即 召 群 臣 大 設 施 會 放 
T03n0172_001:0425a21	赦囚徒，布施貧乏，上下和樂。王使大臣破半	赦 囚 徒 布 施 貧 乏 上 下 和 樂 王 使 大 臣 破 半 
T03n0172_001:0425a22	宮殿，及所領國民、金銀、珍寶、錢財、穀帛、奴婢、	宮 殿 及 所 領 國 民 金 銀 珍 寶 錢 財 穀 帛 奴 婢 
T03n0172_001:0425a23	車乘、象馬、牛羊悉皆分半；莊嚴寶車百乘，馬	車 乘 象 馬 牛 羊 悉 皆 分 半 莊 嚴 寶 車 百 乘 馬 
T03n0172_001:0425a24	騎千匹，作倡伎樂，香華、幢幡、百味飲食迎奴	騎 千 匹 作 倡 伎 樂 香 華 幢 幡 百 味 飲 食 迎 奴 
T03n0172_001:0425a25	還國。王便請之共坐寶床，作倡伎樂，飲食	還 國 王 便 請 之 共 坐 寶 床 作 倡 伎 樂 飲 食 
T03n0172_001:0425a26	娛樂。「王問奴曰：『見卿福德威相有殊於世，何	娛 樂 王 問 奴 曰 見 卿 福 德 威 相 有 殊 於 世 何 
T03n0172_001:0425a27	緣處賤，願聞其志？』奴曰：『甚善！卿欲聞者，今當	緣 處 賤 願 聞 其 志 奴 曰 甚 善 卿 欲 聞 者 今 當 
T03n0172_001:0425a28	說之。如卿所疑，吾本非奴。卿頗曾聞乾陀	說 之 如 卿 所 疑 吾 本 非 奴 卿 頗 曾 聞 乾 陀 
T03n0172_001:0425a29	摩提國王有太子名栴檀摩提好布施不？』答	摩 提 國 王 有 太 子 名 栴 檀 摩 提 好 布 施 不 答 
T03n0172_001:0425b01	曰：『數聞，但未見耳。』曰：『吾便是也。』	曰 數 聞 但 未 見 耳 曰 吾 便 是 也 
T03n0172_001:0425b02	「其王聞已，倍更敬重。曰：『何緣致是？』太子曰：	 其 王 聞 已 倍 更 敬 重 曰 何 緣 致 是 太 子 曰 
T03n0172_001:0425b03	『吾好布施，盡國財物不足周用，窮者猶多，本	 吾 好 布 施 盡 國 財 物 不 足 周 用 窮 者 猶 多 本 
T03n0172_001:0425b04	願不遂，是以捨國自賣身耳。』王曰：『夫人宿	願 不 遂 是 以 捨 國 自 賣 身 耳 王 曰 夫 人 宿 
T03n0172_001:0425b05	行隨業受報，修善則樂，行惡受苦；非卿所	行 隨 業 受 報 修 善 則 樂 行 惡 受 苦 非 卿 所 
T03n0172_001:0425b06	為，非父母與，何乃虧國大望處險涉難。如	為 非 父 母 與 何 乃 虧 國 大 望 處 險 涉 難 如 
T03n0172_001:0425b07	此之事，天下少有，必有異見，願說其意。』「太	此 之 事 天 下 少 有 必 有 異 見 願 說 其 意 太 
T03n0172_001:0425b08	子答曰：『吾本發意誓度群生，行諸波羅蜜，志	子 答 曰 吾 本 發 意 誓 度 群 生 行 諸波羅蜜 志 
T03n0172_001:0425b09	求菩提。』王曰：『善哉！甚大隨喜。』太子語王：『今	求 菩 提 王 曰 善 哉 甚 大 隨 喜 太 子 語 王 今 
T03n0172_001:0425b10	以國還卿，唯求一願，儻不見違。』答曰：『所願	以 國 還 卿 唯 求 一 願 儻 不 見 違 答 曰 所 願 
T03n0172_001:0425b11	何等？』太子曰：『欲得中藏錢財之物，以周給	何 等 太 子 曰 欲 得 中 藏 錢 財 之 物 以 周 給 
T03n0172_001:0425b12	天下貧窮、孤老、尫羸、百病，肆意布施滿五十	天 下 貧 窮 孤 老 尫 羸 百 病 肆 意 布 施 滿 五 十 
T03n0172_001:0425b13	日，其中功德與卿共之。』王曰：『甚善！錢財之	日 其 中 功 德 與 卿 共 之 王 曰 甚 善 錢 財 之 
T03n0172_001:0425b14	物隨卿施用，所賞半國是卿功分，吾不敢	物 隨 卿 施 用 所 賞 半 國 是 卿 功 分 吾 不 敢 
T03n0172_001:0425b15	受。』太子曰：『善！卿以財施我，我以國奉卿。我	受 太 子 曰 善 卿 以 財 施 我 我 以 國 奉 卿 我 
T03n0172_001:0425b16	好布施，卿之樂國，人物殊姓，志欲不同。』王	好 布 施 卿 之 樂 國 人 物 殊 姓 志 欲 不 同 王 
T03n0172_001:0425b17	曰：『此行弘深，非吾所及。卿得道時，願見濟	曰 此 行 弘 深 非 吾 所 及 卿 得 道 時 願 見 濟 
T03n0172_001:0425b18	度。』	度 
T03n0172_001:0425b19	「太子即遣使宣告諸國，若有貧窮、孤老、尫羸	 太 子 即 遣 使 宣 告 諸 國 若 有 貧 窮 孤 老 尫 羸 
T03n0172_001:0425b20	之者悉令來會。爾時，太子使人開諸庫藏，運輦	之 者 悉 令 來 會 爾 時 太 子 使 人 開 諸 庫 藏 運 輦 
T03n0172_001:0425b21	財物於平坦地，布施貧人滿五十日，貧者得富	財 物 於 平 坦 地 布 施 貧 人 滿 五 十 日 貧 者 得 富 
T03n0172_001:0425b22	莫不歡喜。「爾時，太子委國去後，群臣驚怖啼	莫 不 歡 喜 爾 時 太 子 委 國 去 後 群 臣 驚 怖 啼 
T03n0172_001:0425b23	哭，白王：『昨夜忽亡太子，不知所在。』王聞是語，	哭 白 王 昨 夜 忽 亡 太 子 不 知 所 在 王 聞 是 語 
T03n0172_001:0425b24	從床而落，迷不識人。夫人宮中后妃、婇女，及	從 床 而 落 迷 不 識 人 夫 人 宮 中 后 妃 婇 女 及 
T03n0172_001:0425b25	臣佐、吏民，莫不驚怪，悲感懊惱，舉聲號叫，	臣 佐 吏 民 莫 不 驚 怪 悲 感 懊 惱 舉 聲 號 叫 
T03n0172_001:0425b26	奔出四向追覓太子。「時，王夫人懼失太子，忽	奔 出 四 向 追 覓 太 子 時 王 夫 人 懼 失 太 子 忽 
T03n0172_001:0425b27	忽如狂，即與妃后褰裳被髮奔走出城，東	忽 如 狂 即 與 妃 后 褰 裳 被 髮 奔 走 出 城 東 
T03n0172_001:0425b28	西馳逐尋覓太子。王恐夫人念子懊惱或能	西 馳 逐 尋 覓 太 子 王 恐 夫 人 念 子 懊 惱 或 能 
T03n0172_001:0425b29	致命，即與群臣嚴駕出城，追覓夫人并太子	致 命 即 與 群 臣 嚴 駕 出 城 追 覓 夫 人 并 太 子 
T03n0172_001:0425c01	消息。去國十里，於空澤草中，乃見夫人從數	消 息 去 國 十 里 於 空 澤 草 中 乃 見 夫 人 從 數 
T03n0172_001:0425c02	宮女，搥胸啼哭，頭亂目腫，披百草叢，求	宮 女 搥 胸 啼 哭 頭 亂 目 腫 披 百 草 叢 求 
T03n0172_001:0425c03	覓太子。其王見已，更增悲結；前捉夫人手，	覓 太 子 其 王 見 已 更 增 悲 結 前 捉 夫 人 手 
T03n0172_001:0425c04	涕淚交流，諫夫人曰：『吾子福德，慈孝布施，與	涕 淚 交 流 諫 夫 人 曰 吾 子 福 德 慈 孝 布 施 與 
T03n0172_001:0425c05	物無怨，盡以財物布施天下猶不周足，常懷	物 無 怨 盡 以 財 物 布 施 天 下 猶 不 周 足 常 懷 
T03n0172_001:0425c06	悔恨無物施用。子今密去，必投他國求財布	悔 恨 無 物 施 用 子 今 密 去 必 投 他 國 求 財 布 
T03n0172_001:0425c07	施，或自賣身賙給貧乏。且共還宮，勿大憂	施 或 自 賣 身 賙 給 貧 乏 且 共 還 宮 勿 大 憂 
T03n0172_001:0425c08	愁。吾今當遣使，到諸國中，訪問消息，必得子	愁 吾 今 當 遣 使 到 諸 國 中 訪 問 消 息 必 得 子 
T03n0172_001:0425c09	還。』夫人罵曰：『由王慳貪，護惜錢財，不愛念	還 夫 人 罵 曰 由 王 慳 貪 護 惜 錢 財 不 愛 念 
T03n0172_001:0425c10	子。今寧可以錢財為子身不？』王曰：『吾失在先，	子 今 寧 可 以 錢 財 為 子 身 不 王 曰 吾 失 在 先 
T03n0172_001:0425c11	今悔何及？且共還宮，保不失子。今當躬身	今 悔 何 及 且 共 還 宮 保 不 失 子 今 當 躬 身 
T03n0172_001:0425c12	四出求索，要得子還。』夫人垂淚曰：『今失我子，	四 出 求 索 要 得 子 還 夫 人 垂 淚 曰 今 失 我 子 
T03n0172_001:0425c13	用生何為？寧死於此，不空還也。我觀子身不	用 生 何 為 寧 死 於 此 不 空 還 也 我 觀 子 身 不 
T03n0172_001:0425c14	知飢渴，雖遭病苦不以為患，今還守空何	知 飢 渴 雖 遭 病 苦 不 以 為 患 今 還 守 空 何 
T03n0172_001:0425c15	所恃怙！』	所 恃 怙 
T03n0172_001:0425c16	「於是太子后妃被髮亂頭，號天叩地，四望	 於 是 太 子 后 妃 被 髮 亂 頭 號 天 叩 地 四 望 
T03n0172_001:0425c17	顧視不見太子；號天叩頭，飲淚而言：『天地日	顧 視 不 見 太 子 號 天 叩 頭 飲 淚 而 言 天 地 日 
T03n0172_001:0425c18	月、父母靈神，若我有罪，今悉懺悔，願與我大	月 父 母 靈 神 若 我 有 罪 今 悉 懺 悔 願 與 我 大 
T03n0172_001:0425c19	夫早得相見。』「於是國王強牽夫人及太子后	夫 早 得 相 見 於 是 國 王 強 牽 夫 人 及 太 子 后 
T03n0172_001:0425c20	妃，載車還宮。「太子爾時遙在他國，兩目手足	妃 載 車 還 宮 太 子 爾 時 遙 在 他 國 兩 目 手 足 
T03n0172_001:0425c21	三反[目*需]動，心中愁怖似有忘失，即辭彼王還	三 反 [目需] 動 心 中 愁 怖 似 有 忘 失 即 辭 彼 王 還 
T03n0172_001:0425c22	歸本國。王令傍臣莊嚴寶車百乘、馬騎千匹、	歸 本 國 王 令 傍 臣 莊 嚴 寶 車 百 乘 馬 騎 千 匹 
T03n0172_001:0425c23	金錢十千、銀錢十萬。王有五百大臣人，以金	金 錢 十 千 銀 錢 十 萬 王 有 五 百 大 臣 人 以 金 
T03n0172_001:0425c24	錢十千、銀錢十萬，以贈送太子。王與群臣	錢 十 千 銀 錢 十 萬 以 贈 送 太 子 王 與 群 臣 
T03n0172_001:0425c25	十千萬人，送太子到國界頭，施設大會歡喜	十 千 萬 人 送 太 子 到 國 界 頭 施 設 大 會 歡 喜 
T03n0172_001:0426a01	相謝，於是別去。太子惟曰：『從小已來，足不	相 謝 於 是 別 去 太 子 惟 曰 從 小 已 來 足 不 
T03n0172_001:0426a02	妄動，目不妄[目*需]。吾前出國，不辭父母，必是	妄 動 目 不 妄 [目需] 吾 前 出 國 不 辭 父 母 必 是 
T03n0172_001:0426a03	父母及國臣民恐失我故憂愁苦惱。今當	父 母 及 國 臣 民 恐 失 我 故 憂 愁 苦 惱 今 當 
T03n0172_001:0426a04	速去，令知消息。』又復惟曰：『道途曠遠，不可卒	速 去 令 知 消 息 又 復 惟 曰 道 途 曠 遠 不 可 卒 
T03n0172_001:0426a05	到。恐我父母，哀念情重或喪身命，當作何	到 恐 我 父 母 哀 念 情 重 或 喪 身 命 當 作 何 
T03n0172_001:0426a06	方令消息速達？』時，有烏鳥善能人語，白太	方 令 消 息 速 達 時 有 烏 鳥 善 能 人 語 白 太 
T03n0172_001:0426a07	子言：『仁德至重，恩潤普及，何憂不辦？欲	子 言 仁 德 至 重 恩 潤 普 及 何 憂 不 辦 欲 
T03n0172_001:0426a08	何所為，吾當助之。』太子答曰：『欲託一事，願見	何 所 為 吾 當 助 之 太 子 答 曰 欲 託 一 事 願 見 
T03n0172_001:0426a09	不違。』烏曰：『奉命！』太子曰：『煩卿送書與我父	不 違 烏 曰 奉 命 太 子 曰 煩 卿 送 書 與 我 父 
T03n0172_001:0426a10	王。』烏曰：『宜急，今正是時。』「太子作書以授	王 烏 曰 宜 急 今正是時 太 子 作 書 以 授 
T03n0172_001:0426a11	與烏，烏口銜書飛到本國，以書置王前。王	與 烏 烏 口 銜 書 飛 到 本 國 以 書 置 王 前 王 
T03n0172_001:0426a12	披書讀，知太子消息，甚大歡喜。即起入宮，語	披 書 讀 知 太 子 消 息 甚 大 歡 喜 即 起 入 宮 語 
T03n0172_001:0426a13	夫人曰：『如我語卿，知不失子，不過數日必	夫 人 曰 如 我 語 卿 知 不 失 子 不 過 數 日 必 
T03n0172_001:0426a14	得見子。』夫人聞已如死還穌，拍手稱善曰：『令	得 見 子 夫 人 聞 已 如 死 還 穌 拍 手 稱 善 曰 令 
T03n0172_001:0426a15	一切天下安隱快樂，所願皆得，壽命無量。』「爾	一 切 天 下 安 隱 快 樂 所 願 皆 得 壽 命 無 量 爾 
T03n0172_001:0426a16	時，國中群臣、豪族、男女、大小，聞太子還，皆稱	時 國 中 群 臣 豪 族 男 女 大 小 聞 太 子 還 皆 稱 
T03n0172_001:0426a17	萬歲。王即與群臣數千萬人，嚴駕導從出迎	萬 歲 王 即 與 群 臣 數 千 萬 人 嚴 駕 導 從 出 迎 
T03n0172_001:0426a18	太子。道路相逢，太子見父，即下寶車，前接	太 子 道 路 相 逢 太 子 見 父 即 下 寶 車 前 接 
T03n0172_001:0426a19	足禮，啟父王曰：『子道不孝，枉屈尊神，驚動	足 禮 啟 父 王 曰 子 道 不 孝 枉 屈 尊 神 驚 動 
T03n0172_001:0426a20	國界，幸蒙原恕！』王曰：『甚善！』父子相見，悲喜交	國 界 幸 蒙 原 恕 王 曰 甚 善 父 子 相 見 悲 喜 交 
T03n0172_001:0426a21	集，迴駕還宮，舉國民庶莫不歡喜。「遠方諸國	集 迴 駕 還 宮 舉 國 民 庶 莫 不 歡 喜 遠 方 諸 國 
T03n0172_001:0426a22	貧窮乞人，聞太子還，多得錢財，皆從遠來詣	貧窮乞人 聞 太 子 還 多 得 錢 財 皆 從 遠 來 詣 
T03n0172_001:0426a23	太子乞。太子使人擔輦錢物，於大路頭平	太 子 乞 太 子 使 人 擔 輦 錢 物 於 大 路 頭 平 
T03n0172_001:0426a24	坦空地施諸貧人，一年之中日日不絕，四	坦 空 地 施 諸 貧 人 一 年 之 中 日 日 不 絕 四 
T03n0172_001:0426a25	方來者皆得如意。	方 來 者 皆 得 如 意 
T03n0172_001:0426a26	「爾時，父王與諸大臣語太子曰：『從今已往，國	 爾 時 父 王 與 諸 大 臣 語 太 子 曰 從 今 已 往 國 
T03n0172_001:0426a27	藏珍寶，隨所須用，莫自疑難。』夫施之德，遠近	藏 珍 寶 隨 所 須 用 莫 自 疑 難 夫 施 之 德 遠 近 
T03n0172_001:0426a28	所重。冤敵惡人聞太子功德者，自然修善。	所 重 冤 敵 惡 人 聞 太 子 功 德 者 自 然 修 善 
T03n0172_001:0426a29	「爾時，有五通神仙道士名曰勇猛，與五百弟	 爾 時 有 五 通 神 仙 道 士 名 曰 勇 猛 與 五 百 弟 
T03n0172_001:0426b01	子，在此山上大巖窟中，修禪行道，志求菩提，	子 在 此 山 上 大 巖 窟 中 修 禪 行 道 志 求 菩 提 
T03n0172_001:0426b02	欲度眾苦，教化天下皆令修善。爾時，太子栴	欲 度 眾 苦 教 化 天 下 皆 令 修 善 爾 時 太 子 栴 
T03n0172_001:0426b03	檀摩提齎持種種百味飲食，上山供養諸仙	檀 摩 提 齎 持 種 種 百 味 飲 食 上 山 供 養 諸 仙 
T03n0172_001:0426b04	道人。	道 人 
T03n0172_001:0426b05	「於時，仙師呪願太子因為說法。太子心喜，志	 於 時 仙 師 呪 願 太 子 因 為 說 法 太 子 心 喜 志 
T03n0172_001:0426b06	樂無為，不欲還國，顧惟宮室生地獄想，妻	樂 無 為 不 欲 還 國 顧 惟 宮 室 生 地 獄 想 妻 
T03n0172_001:0426b07	子、眷屬生杻械想，觀五欲樂為地獄想。思惟	子 眷 屬 生 杻 械 想 觀 五 欲 樂 為 地 獄 想 思 惟 
T03n0172_001:0426b08	是已，即解瓔珞、嚴身上服，及車馬人從，悉付	是 已 即 解 瓔 珞 嚴 身 上 服 及 車 馬 人 從 悉 付 
T03n0172_001:0426b09	傍臣遣令還國。	傍 臣 遣 令 還 國 
T03n0172_001:0426b10	於是太子披鹿皮衣留住山中，從師學道，	於 是 太 子 披 鹿 皮 衣 留 住 山 中 從 師 學 道 
T03n0172_001:0426b11	攢尋道術。	攢 尋 道 術 
T03n0172_001:0426b12	「時，太子傍臣還國白王：『太子上山供養仙人，	 時 太 子 傍 臣 還 國 白 王 太 子 上 山 供 養 仙 人 
T03n0172_001:0426b13	留彼學道，不肯還宮；經書呪術悉令通達，自	留 彼 學 道 不 肯 還 宮 經 書 呪 術 悉 令 通 達 自 
T03n0172_001:0426b14	要不還。』王曰：『一何苦哉？世人得子以致歡	要 不 還 王 曰 一 何 苦 哉 世 人 得 子 以 致 歡 
T03n0172_001:0426b15	樂，憑賴老時益國除患。吾得此子常懷憂	樂 憑 賴 老 時 益 國 除 患 吾 得 此 子 常 懷 憂 
T03n0172_001:0426b16	苦，不欲富貴，不親眷屬。此之惱子，何道之有！』	苦 不 欲 富 貴 不 親 眷 屬 此 之 惱 子 何 道 之 有 
T03n0172_001:0426b17	即召群臣共論此事，諸臣曰：『太子好道，不	即 召 群 臣 共 論 此 事 諸 臣 曰 太 子 好 道 不 
T03n0172_001:0426b18	貪世榮，志樂無為。既不還國，非可如何？王	貪 世 榮 志 樂 無 為 既 不 還 國 非 可 如 何 王 
T03n0172_001:0426b19	宜遣使審定其意，必不還者當量其宜。』「王即	宜 遣 使 審 定 其 意 必 不 還 者 當 量 其 宜 王 即 
T03n0172_001:0426b20	遣使往問太子：『吾今待子如渴思飲，停留	遣 使 往 問 太 子 吾 今 待 子 如 渴 思 飲 停 留 
T03n0172_001:0426b21	山中不還何意？今夫人、后妃揮淚望途，悲	山 中 不 還 何 意 今 夫 人 后 妃 揮 淚 望 途 悲 
T03n0172_001:0426b22	號懊惱不自任處。夫子道安親，不宜苦逆，隨	號 懊 惱 不 自 任 處 夫 子 道 安 親 不 宜 苦 逆 隨 
T03n0172_001:0426b23	使必還。』使者受命，旨曰如是。太子答曰：『萬	使 必 還 使 者 受 命 旨 曰 如 是 太 子 答 曰 萬 
T03n0172_001:0426b24	物無常，形不久存。室家歡娛，離別則苦。姓	物 無 常 形 不 久 存 室 家 歡 娛 離 別 則 苦 姓 
T03n0172_001:0426b25	命由天，不得自在。無常對至，雖有父子不	命 由 天 不得自在 無 常 對 至 雖 有 父 子 不 
T03n0172_001:0426b26	能相救。今求無為，欲度眾苦，得道之日先	能 相 救 今 求 無 為 欲 度 眾 苦 得 道 之 日 先 
T03n0172_001:0426b27	度父母。今此處不遠，亦當時往奉覲。目下	度 父 母 今 此 處 不 遠 亦 當 時 往 奉 覲 目 下 
T03n0172_001:0426b28	此志已定，王宜更計續立國嗣。』還信白王，	此 志 已 定 王 宜 更 計 續 立 國 嗣 還 信 白 王 
T03n0172_001:0426b29	具說上事。王即召集群臣，更立太子。「時，王	具 說 上 事 王 即 召 集 群 臣 更 立 太 子 時 王 
T03n0172_001:0426c01	夫人與太子后妃、婇女營從，齎持太子衣服	夫 人 與 太 子 后 妃 婇 女 營 從 齎 持 太 子 衣 服 
T03n0172_001:0426c02	嚴身之具，及種種甘果、飲食、香華、伎樂，導	嚴 身 之 具 及 種 種 甘 果 飲 食 香 華 伎 樂 導 
T03n0172_001:0426c03	從前後，上山到太子處飯諸仙眾。因迎太	從 前 後 上 山 到 太 子 處 飯 諸 仙 眾 因 迎 太 
T03n0172_001:0426c04	子，夫人曰：『夫種穀防飢，掘井待渴，立郭防	子 夫 人 曰 夫 種 穀 防 飢 掘 井 待 渴 立 郭 防 
T03n0172_001:0426c05	賊，養子侍老。汝今不還國者，吾命不全。』太	賊 養 子 侍 老 汝 今 不 還 國 者 吾 命 不 全 太 
T03n0172_001:0426c06	子長跪白夫人曰：『捨家處山，改形易服，如唾	子 長 跪 白 夫 人 曰 捨 家 處 山 改 形 易 服 如 唾 
T03n0172_001:0426c07	出口，不中食用。閑居道士於國無施，理分已	出 口 不 中 食 用 閑 居 道 士 於 國 無 施 理 分 已 
T03n0172_001:0426c08	定，非可改移，寧碎身於此，終不還也。願母時	定 非 可 改 移 寧 碎 身 於 此 終 不 還 也 願 母 時 
T03n0172_001:0426c09	還，尋爾修覲。』	還 尋 爾 修 覲 
T03n0172_001:0426c10	「於是夫人及太子后妃，見太子至意堅固無	 於 是 夫 人 及 太 子 后 妃 見 太 子 至 意 堅 固 無 
T03n0172_001:0426c11	有還意，悲哭懊惱，隨路而歸。於時，國王唯望	有 還 意 悲 哭 懊 惱 隨 路 而 歸 於 時 國 王 唯 望 
T03n0172_001:0426c12	夫人得太子還，與諸群臣出城迎待。唯見	夫 人 得 太 子 還 與 諸 群 臣 出 城 迎 待 唯 見 
T03n0172_001:0426c13	夫人與太子后妃，被髮亂頭，搥胸號叫，隨路	夫 人 與 太 子 后 妃 被 髮 亂 頭 搥 胸 號 叫 隨 路 
T03n0172_001:0426c14	空歸。王益不樂，群臣萬眾莫不啼淚，迴駕	空 歸 王 益 不 樂 群 臣 萬 眾 莫 不 啼 淚 迴 駕 
T03n0172_001:0426c15	還宮。於是國王諫謝夫人及太子妻：『吾子好	還 宮 於 是 國 王 諫 謝 夫 人 及 太 子 妻 吾 子 好 
T03n0172_001:0426c16	道，世間難有；慈育普濟，莫不蒙恩。此國之寶，	道 世 間 難 有 慈 育 普 濟 莫 不 蒙 恩 此 國 之 寶 
T03n0172_001:0426c17	非凡器也。今樂居山，以修其志，但令安隱，	非 凡 器 也 今 樂 居 山 以 修 其 志 但 令 安 隱 
T03n0172_001:0426c18	時復相見。今且與子相去不遠，餉致飲食，消	時 復 相 見 今 且 與 子 相 去 不 遠 餉 致 飲 食 消 
T03n0172_001:0426c19	息往來，可以自慰。』	息 往 來 可 以 自 慰 
T03n0172_001:0426c20	「於是夫人得王諫已，憂情小歇。時時遣人	 於 是 夫 人 得 王 諫 已 憂 情 小 歇 時 時 遣 人 
T03n0172_001:0426c21	齎持飲食，及諸甘果、種種美饍，往到山中	齎 持 飲 食 及 諸 甘 果 種 種 美 饍 往 到 山 中 
T03n0172_001:0426c22	供養太子。如是多年，太子亦時時下來問	供 養 太 子 如 是 多 年 太 子 亦 時 時 下 來 問 
T03n0172_001:0426c23	訊父母，仍復還山修道。「其山下有絕崖深	訊 父 母 仍 復 還 山 修 道 其 山 下 有 絕 崖 深 
T03n0172_001:0426c24	谷，底有一虎母新產七子。時，天降大雪，	谷 底 有 一 虎 母 新 產 七 子 時 天 降 大 雪 
T03n0172_001:0426c25	虎母抱子已經多日不得求食，懼子凍死守	虎 母 抱 子 已 經 多 日 不 得 求 食 懼 子 凍 死 守 
T03n0172_001:0426c26	餓護子。雪落不息，母子飢困，喪命不久。虎	餓 護 子 雪 落 不 息 母 子 飢 困 喪 命 不 久 虎 
T03n0172_001:0426c27	母既為飢火所逼，還欲噉子。時，山上諸仙	母 既 為 飢 火 所 逼 還 欲 噉 子 時 山 上 諸 仙 
T03n0172_001:0426c28	道士見是事已，更相勸曰：『誰能捨身救濟	道 士 見 是 事 已 更 相 勸 曰 誰 能 捨 身 救 濟 
T03n0172_001:0426c29	眾生，今正是時。』太子聞已唱曰：『善哉！吾願	眾 生 今正是時 太 子 聞 已 唱 曰 善 哉 吾 願 
T03n0172_001:0427a01	果矣！』往到崖頭，下向望視，見虎母抱子為雪	果 矣 往 到 崖 頭 下 向 望 視 見 虎 母 抱 子 為 雪 
T03n0172_001:0427a02	所覆，生大悲心，立住山頭寂然入定，即得	所 覆 生大悲心 立 住 山 頭 寂 然 入 定 即 得 
T03n0172_001:0427a03	清淨無生法忍；觀見過去無數劫事，未來亦	清 淨 無生法忍 觀 見 過 去 無 數 劫 事 未 來 亦 
T03n0172_001:0427a04	爾。即還白師及五百同學：『吾今捨身，願各隨	爾 即 還 白 師 及 五 百 同 學 吾 今 捨 身 願 各 隨 
T03n0172_001:0427a05	喜。』師曰：『學道日淺，知見未廣，何忽自夭捨	喜 師 曰 學 道 日 淺 知 見 未 廣 何 忽 自 夭 捨 
T03n0172_001:0427a06	所愛身。』太子答曰：『吾昔有願，應捨千身。前	所 愛 身 太 子 答 曰 吾 昔 有 願 應 捨 千 身 前 
T03n0172_001:0427a07	已曾捨九百九十九身，今日所捨足滿千	已 曾 捨 九 百 九 十 九 身 今 日 所 捨 足 滿 千 
T03n0172_001:0427a08	身。是故捨耳，願師隨喜。』師曰：『卿志願高妙，	身 是 故 捨 耳 願 師 隨 喜 師 曰 卿 志 願 高 妙 
T03n0172_001:0427a09	無能及者。必先得道，勿復見遺。』太子辭師而	無能及者 必 先 得 道 勿 復 見 遺 太 子 辭 師 而 
T03n0172_001:0427a10	去。	去 
T03n0172_001:0427a11	「於是大師與五百神仙道士涕淚滿目，送	 於 是 大 師 與 五 百 神 仙 道 士 涕 淚 滿 目 送 
T03n0172_001:0427a12	太子到山崖頭。時，有富蘭長者將從男女五	太 子 到 山 崖 頭 時 有 富 蘭 長 者 將 從 男 女 五 
T03n0172_001:0427a13	百人，齎持食飲上山供養；見太子捨身，悲	百 人 齎 持 食 飲 上 山 供 養 見 太 子 捨 身 悲 
T03n0172_001:0427a14	感啼哭，亦隨太子至山崖頭。	感 啼 哭 亦 隨 太 子 至 山 崖 頭 
T03n0172_001:0427a15	於是太子在眾人前發大誓願：『我今捨身救	於 是 太 子 在 眾 人 前 發 大 誓 願 我 今 捨 身 救 
T03n0172_001:0427a16	眾生命，所有功德速成菩提，得金剛身、常樂	眾 生 命 所 有 功 德 速 成 菩 提 得 金 剛 身 常 樂 
T03n0172_001:0427a17	我淨無為法身，未度者令度，未解者令解，	我 淨 無 為 法 身 未 度 者 令 度 未 解 者 令 解 
T03n0172_001:0427a18	未安者令安。我今此身，無常苦惱眾毒所集。	未 安 者 令 安 我 今 此 身 無 常 苦 惱 眾 毒 所 集 
T03n0172_001:0427a19	此身不淨，九孔盈流，四大毒蛇之所蜇螫，	此 身 不 淨 九 孔 盈 流 四 大 毒 蛇 之 所 蜇 螫 
T03n0172_001:0427a20	五拔刀賊追遂傷害。如此身者為無反	五 拔 刀 賊 追 遂 傷 害 如 此 身 者 為 無 反 
T03n0172_001:0427a21	復，甘饍美味及五欲樂供養此身，命終之後	復 甘 饍 美 味 及 五 欲 樂 供 養 此 身 命終之後 
T03n0172_001:0427a22	無善報恩，反墮地獄受無量苦。夫人身者，	無 善 報 恩 反 墮 地 獄 受 無 量 苦 夫 人 身 者 
T03n0172_001:0427a23	唯應令苦，不得與樂。』	唯 應 令 苦 不 得 與 樂 
T03n0172_001:0427a24	「太子種種呵責其身諸過咎已，又發誓言：	 太 子 種 種 呵 責 其 身 諸 過 咎 已 又 發 誓 言 
T03n0172_001:0427a25	『今我以肉血救彼餓虎。餘舍利骨，我父母	 今 我 以 肉 血 救 彼 餓 虎 餘 舍 利 骨 我 父 母 
T03n0172_001:0427a26	後時必為起塔，令一切眾生身諸病苦、宿罪	後 時 必 為 起 塔 令 一 切 眾 生 身 諸 病 苦 宿 罪 
T03n0172_001:0427a27	因緣、湯藥針灸不得差者，來我塔處至心	因 緣 湯 藥 針 灸 不 得 差 者 來 我 塔 處 至 心 
T03n0172_001:0427a28	供養，隨病輕重不過百日必得除愈。若實不	供 養 隨 病 輕 重 不 過 百 日 必 得 除 愈 若 實 不 
T03n0172_001:0427a29	虛者，諸天降雨香華。』諸天應聲雨曼陀羅	虛 者 諸 天 降 雨 香 華 諸 天 應 聲 雨 曼 陀 羅 
T03n0172_001:0427b01	華，地皆振動。	華 地 皆 振 動 
T03n0172_001:0427b02	「太子即解鹿皮之衣以纏頭目，合手投身虎	 太 子 即 解 鹿 皮 之 衣 以 纏 頭 目 合 手 投 身 虎 
T03n0172_001:0427b03	前。於是虎母得食菩薩肉，母子俱活。時，崖	前 於 是 虎 母 得 食 菩 薩 肉 母 子 俱 活 時 崖 
T03n0172_001:0427b04	頭諸人下向望視，見太子為虎所噉骨肉狼	頭 諸 人 下 向 望 視 見 太 子 為 虎 所 噉 骨 肉 狼 
T03n0172_001:0427b05	藉，悲號大叫聲動山中；或有搥胸自撲宛	藉 悲 號 大 叫 聲 動 山 中 或 有 搥 胸 自 撲 宛 
T03n0172_001:0427b06	轉臥地，或有禪思，或有叩頭懺悔太子。「爾時，	轉 臥 地 或 有 禪 思 或 有 叩 頭 懺 悔 太 子 爾 時 
T03n0172_001:0427b07	首陀會諸天及天帝釋四天王等日月諸天	首 陀 會 諸 天 及 天 帝 釋 四 天 王 等 日 月 諸 天 
T03n0172_001:0427b08	數千萬眾，皆發無上菩提之心，作倡伎樂，燒	數 千 萬 眾 皆 發 無上菩提 之 心 作 倡 伎 樂 燒 
T03n0172_001:0427b09	香散華，曼陀羅華供養太子，而唱是言：『善哉！	香 散 華 曼陀羅華 供 養 太 子 而 唱 是 言 善 哉 
T03n0172_001:0427b10	摩訶薩埵！從是不久當坐道場。』如是三唱已，	摩 訶 薩 埵 從 是 不 久 當 坐 道 場 如 是 三 唱 已 
T03n0172_001:0427b11	各還天宮。五百仙人皆發無上正真道意，神	各 還 天 宮 五 百 仙 人 皆 發 無 上 正 真 道 意 神 
T03n0172_001:0427b12	仙大師得無生忍。	仙 大 師 得無生忍 
T03n0172_001:0427b13	「王及夫人明日遣使，齎持飲食，上山餉太子。	 王 及 夫 人 明 日 遣 使 齎 持 飲 食 上 山 餉 太 子 
T03n0172_001:0427b14	到常住石室，唯見臥具、鹿皮衣、傘蓋、鉢盂、錫	到 常 住 石 室 唯 見 臥 具 鹿 皮 衣 傘 蓋 鉢 盂 錫 
T03n0172_001:0427b15	杖、水瓶、澡罐悉在室中，不見太子。周遍問	杖 水 瓶 澡 罐 悉 在 室 中 不 見 太 子 周 遍 問 
T03n0172_001:0427b16	人，無有應者，唯見仙人十十五五相向啼泣。	人 無 有 應 者 唯 見 仙 人 十 十 五 五 相 向 啼 泣 
T03n0172_001:0427b17	到大師所，唯見仙師以手拄頰，涕淚滿目	到 大 師 所 唯 見 仙 師 以 手 拄 頰 涕 淚 滿 目 
T03n0172_001:0427b18	呻吟而坐。周匝推問，無有應對。使者怖	呻 吟 而 坐 周 匝 推 問 無 有 應 對 使 者 怖 
T03n0172_001:0427b19	懼，即以飲食施諸仙士，走還白夫人具說上	懼 即 以 飲 食 施 諸 仙 士 走 還 白 夫 人 具 說 上 
T03n0172_001:0427b20	事。夫人曰：『不見我子，見諸仙不？』答曰：『但見	事 夫 人 曰 不 見 我 子 見 諸 仙 不 答 曰 但 見 
T03n0172_001:0427b21	仙士十十五五相向泣涕。』夫人曰：『禍哉！吾	仙 士 十 十 五 五 相 向 泣 涕 夫 人 曰 禍 哉 吾 
T03n0172_001:0427b22	子死矣！』搥胸大叫，奔走詣王。王聞是已，從	子 死 矣 搥 胸 大 叫 奔 走 詣 王 王 聞 是 已 從 
T03n0172_001:0427b23	床而落，迷不知人。群臣萬眾來集王側，叩頭	床 而 落 迷 不 知 人 群 臣 萬 眾 來 集 王 側 叩 頭 
T03n0172_001:0427b24	諫曰：『太子在山未審虛實，何為哀慟？願王	諫 曰 太 子 在 山 未 審 虛 實 何 為 哀 慟 願 王 
T03n0172_001:0427b25	小息！』	小 息 
T03n0172_001:0427b26	「於是王及夫人、后妃、婇女、臣佐、吏民，褰裳徒	 於 是 王 及 夫 人 后 妃 婇 女 臣 佐 吏 民 褰 裳 徒 
T03n0172_001:0427b27	跣，奔走上山。	跣 奔 走 上 山 
T03n0172_001:0427b28	「爾時，長者富蘭亦逆來告王曰：『太子昨日投	 爾 時 長 者 富 蘭 亦 逆 來 告 王 曰 太 子 昨 日 投 
T03n0172_001:0427b29	身巖下，以肉飴虎，今唯餘骨狼藉在地。』	身 巖 下 以 肉 飴 虎 今 唯 餘 骨 狼 藉 在 地 
T03n0172_001:0427c01	於是長者，即引導王到太子屍處。王及夫	於 是 長 者 即 引 導 王 到 太 子 屍 處 王 及 夫 
T03n0172_001:0427c02	人、后妃、婇女、群臣、吏民，舉聲悲哭，振動山谷。	人 后 妃 婇 女 群 臣 吏 民 舉 聲 悲 哭 振 動 山 谷 
T03n0172_001:0427c03	王與夫人伏太子屍上，心肝斷絕，悶不識人。	王 與 夫 人 伏 太 子 屍 上 心 肝 斷 絕 悶 不 識 人 
T03n0172_001:0427c04	妃前扶頭理太子髮，心肝摧碎，啼哭聲[言*害]，	妃 前 扶 頭 理 太 子 髮 心 肝 摧 碎 啼 哭 聲 [言害] 
T03n0172_001:0427c05	曰：『一何薄命，生亡我尊。今日永絕，不復得見。	曰 一 何 薄 命 生 亡 我 尊 今 日 永 絕 不 復 得 見 
T03n0172_001:0427c06	寧使我身碎如塵粉，不令我天奄忽如今。	寧 使 我 身 碎 如 塵 粉 不 令 我 天 奄 忽 如 今 
T03n0172_001:0427c07	太子已死，我用活為！』「時，群臣白王：『太子布施	太 子 已 死 我 用 活 為 時 群 臣 白 王 太 子 布 施 
T03n0172_001:0427c08	誓度群生，無常殺鬼所侵奪也。及未臭爛，	誓 度 群 生 無 常 殺 鬼 所 侵 奪 也 及 未 臭 爛 
T03n0172_001:0427c09	宜設供養。』即收骸骨，出山谷口，於平坦地	宜 設 供 養 即 收 骸 骨 出 山 谷 口 於 平 坦 地 
T03n0172_001:0427c10	積栴檀香薪及種種香木，諸香、蘇油、繒蓋、	積 栴 檀 香 薪 及 種 種 香 木 諸 香 蘇 油 繒 蓋 
T03n0172_001:0427c11	幢幡以用闍維太子，收取舍利以寶器盛之。	幢 幡 以 用 闍 維 太 子 收 取 舍 利 以 寶 器 盛 之 
T03n0172_001:0427c12	即於其中起七寶塔，種種寶物而莊挍之。其	即 於 其 中 起 七 寶 塔 種 種 寶 物 而 莊 挍 之 其 
T03n0172_001:0427c13	塔四面縱廣十里，列種種華果，流泉、浴池端	塔 四 面 縱 廣 十 里 列 種 種 華 果 流 泉 浴 池 端 
T03n0172_001:0427c14	嚴淨潔。王常令四部伎人，晝夜供養，娛樂此	嚴 淨 潔 王 常 令 四 部 伎 人 晝 夜 供 養 娛 樂 此 
T03n0172_001:0427c15	塔。」	塔 
T03n0172_001:0427c16	佛告阿難：「時太子者，我身是；時父王者，即	佛 告 阿 難 時 太 子 者 我 身 是 時 父 王 者 即 
T03n0172_001:0427c17	今我父閱頭檀是；時夫人者，母摩耶是；爾	今 我 父 閱 頭 檀 是 時 夫 人 者 母 摩 耶 是 爾 
T03n0172_001:0427c18	時后妃者，今瞿夷是；時大臣闍耶者，阿難	時 后 妃 者 今 瞿 夷 是 時 大 臣 闍 耶 者 阿 難 
T03n0172_001:0427c19	是；爾時山上神仙大師者，彌勒是也；裴提舍	是 爾 時 山 上 神 仙 大 師 者 彌 勒 是 也 裴 提 舍 
T03n0172_001:0427c20	王者，難陀是也；時婆羅門者，羅雲是也。彌	王 者 難 陀 是 也 時 婆 羅 門 者 羅 雲 是 也 彌 
T03n0172_001:0427c21	勒菩薩從昔已來常是我師，以吾布施不惜	勒 菩 薩 從 昔 已 來 常 是 我 師 以 吾 布 施 不 惜 
T03n0172_001:0427c22	身命救眾生故，超越師前懸挍九劫，今致	身 命 救 眾 生 故 超 越 師 前 懸 挍 九 劫 今 致 
T03n0172_001:0427c23	得佛濟度無極。」	得 佛 濟 度 無 極 
T03n0172_001:0427c24	佛說是時，天龍及人八萬四千皆發無上平	佛 說 是 時 天 龍 及 人 八萬四千 皆 發 無 上 平 
T03n0172_001:0427c25	等道意，八千比丘漏盡結解得應真道。王與	等 道 意 八 千 比 丘 漏 盡 結 解 得 應 真 道 王 與 
T03n0172_001:0428a01	群臣、天、龍、鬼神，聞佛所說，皆大歡喜，禮佛	群 臣 天 龍 鬼 神 聞 佛 所 說 皆大歡喜 禮 佛 
T03n0172_001:0428a02	而去。	而 去 
T03n0172_001:0428a03	(丹鄉本續有)爾時，國王聞佛說已，即於是處起	 丹 鄉 本 續 有 爾 時 國 王 聞 佛 說 已 即 於 是 處 起 
T03n0172_001:0428a04	立大塔，名為「菩薩投身餓虎塔」，今現在。塔	立 大 塔 名 為 菩 薩 投 身 餓 虎 塔 今 現 在 塔 
T03n0172_001:0428a05	東面山下有僧房、講堂、精舍，常有五千眾	東 面 山 下 有 僧 房 講 堂 精 舍 常 有 五 千 眾 
T03n0172_001:0428a06	僧四事供養法盛。爾時，見諸國中有人癩	僧 四 事 供 養 法 盛 爾 時 見 諸 國 中 有 人 癩 
T03n0172_001:0428a07	病，及顛狂、聾盲、手脚躃跛，及種種疾病，悉	病 及 顛 狂 聾 盲 手 脚 躃 跛 及 種 種 疾 病 悉 
T03n0172_001:0428a08	來就此塔，燒香、然燈、香埿塗地、修治掃灑，	來 就 此 塔 燒 香 然 燈 香 埿 塗 地 修 治 掃 灑 
T03n0172_001:0428a09	并叩頭懺悔，百病皆愈。前來差者便去，後	并 叩 頭 懺 悔 百 病 皆 愈 前 來 差 者 便 去 後 
T03n0172_001:0428a10	來輙爾；常有百餘人，不問貴賤皆爾，終	來 輙 爾 常 有 百 餘 人 不 問 貴 賤 皆 爾 終 
T03n0172_001:0428a11	無絕時。	無 絕 時 
T03n0172_001:0428a12	佛說菩薩投身飴餓虎起塔因緣經	佛 說 菩 薩 投 身 飴 餓 虎 起 塔 因 緣 經 
