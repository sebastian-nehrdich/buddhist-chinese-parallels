T17n0790_001:0729a03	佛說孛經抄	佛 說 孛 經 抄 
T17n0790_001:0729a05	吳月支國居士支謙譯	吳 月 支 國 居 士 支 謙 譯 
T17n0790_001:0729a06	聞如是：一時佛在舍衛國。大子名祇，有園	聞 如 是 一 時 佛 在 舍 衛 國 大 子 名 祇 有 園 
T17n0790_001:0729a07	田八十頃，去城不遠。其地平正，多眾果樹，處	田 八 十 頃 去 城 不 遠 其 地 平 正 多 眾 果 樹 處 
T17n0790_001:0729a08	處皆有流泉、浴池。其池清淨，無有蚑、蜂、蚊、	處 皆 有 流 泉 浴 池 其 池 清 淨 無 有 蚑 蜂 蚊 
T17n0790_001:0729a09	虻、蠅、蚤。居士須達身奉事佛，受持五戒——不	虻 蠅 蚤 居 士 須 達 身 奉 事 佛 受 持 五 戒 不 
T17n0790_001:0729a10	殺，不盜，不婬，不欺，不飲酒——見諦溝港，常好布	殺 不 盜 不 婬 不 欺 不 飲 酒 見 諦 溝 港 常 好 布 
T17n0790_001:0729a11	施，賑救貧窮，人呼為給孤獨氏。須達欲為	施 賑 救 貧 窮 人 呼 為 給 孤 獨 氏 須 達 欲 為 
T17n0790_001:0729a12	佛起精舍，周遍行地，唯祇園好，因從請買。太	佛 起 精 舍 周 遍 行 地 唯 祇 園 好 因 從 請 買 太 
T17n0790_001:0729a13	子祇言：「能以黃金布地令間無空者，便	子 祇 言 能 以 黃 金 布 地 令 間 無 空 者 便 
T17n0790_001:0729a14	持相與。」須達曰：「諾。聽隨買數。」祇曰：「我戲言	持 相 與 須 達 曰 諾 聽 隨 買 數 祇 曰 我 戲 言 
T17n0790_001:0729a15	耳。」訟之紛紛，國老諫曰：「已許價決，不宜	耳 訟 之 紛 紛 國 老 諫 曰 已 許 價 決 不 宜 
T17n0790_001:0729a16	復悔。」遂聽與之。須達默念：「何藏金足？」祇謂其	復 悔 遂 聽 與 之 須 達 默 念 何 藏 金 足 祇 謂 其 
T17n0790_001:0729a17	悔：「嫌貴自止。」曰：「不貴也。自念當出何藏金	悔 嫌 貴 自 止 曰 不 貴 也 自 念 當 出 何 藏 金 
T17n0790_001:0729a18	耳。」即時使人象負金出，隨集布地，須臾滿	耳 即 時 使 人 象 負 金 出 隨 集 布 地 須 臾 滿 
T17n0790_001:0729a19	四十頃。祇感念：「佛必有大道，故使斯人輕寶	四 十 頃 祇 感 念 佛 必 有 大 道 故 使 斯 人 輕 寶 
T17n0790_001:0729a20	乃爾。」教齊是止，勿復出金：「園地屬卿，我自	乃 爾 教 齊 是 止 勿 復 出 金 園 地 屬 卿 我 自 
T17n0790_001:0729a21	欲以樹木獻佛。」因相可這，便立精舍。已，各上	欲 以 樹 木 獻 佛 因 相 可 這 便 立 精 舍 已 各 上 
T17n0790_001:0729a22	佛。佛與千二百五十沙門俱止其中。是故	佛 佛 與 千二百五十 沙 門 俱 止 其 中 是 故 
T17n0790_001:0729a23	名祇樹給孤獨園也。	名 祇 樹 給 孤 獨 園 也 
T17n0790_001:0729a24	其王名卑先匿，舉宮中及人民皆共事佛，	其 王 名 卑 先 匿 舉 宮 中 及 人 民 皆 共 事 佛 
T17n0790_001:0729a25	奉諸沙門衣、食、床臥、疾藥所宜。世無佛時，諸	奉 諸 沙 門 衣 食 床 臥 疾 藥 所 宜 世 無 佛 時 諸 
T17n0790_001:0729a26	道皆興，譬如昏夜，炬燭為明。天下有佛，眾	道 皆 興 譬 如 昏 夜 炬 燭 為 明 天 下 有 佛 眾 
T17n0790_001:0729a27	邪皆歇，喻若日出，火無復光。國中本共	邪 皆 歇 喻 若 日 出 火 無 復 光 國 中 本 共 
T17n0790_001:0729a28	事五百異道人，異道眾邪是時皆廢。諸異	事 五 百 異 道 人 異 道 眾 邪 是 時 皆 廢 諸 異 
T17n0790_001:0729a29	道人乃共嫉妬，謀欲毀佛，以望敬事。其女	道 人 乃 共 嫉 妬 謀 欲 毀 佛 以 望 敬 事 其 女 
T17n0790_001:0729b01	弟子名酸陀利，曰：「師莫愁也。我能令人	弟 子 名 酸 陀 利 曰 師 莫 愁 也 我 能 令 人 
T17n0790_001:0729b02	不復敬佛，事師如故。便從今始，欲日日	不 復 敬 佛 事 師 如 故 便 從 今 始 欲 日 日 
T17n0790_001:0729b03	莊嚴，往來佛邊、諸沙門所。至一月後，可默殺	莊 嚴 往 來 佛 邊 諸 沙 門 所 至 一 月 後 可 默 殺 
T17n0790_001:0729b04	我，埋祇樹間，佯行求索。眾人當言：『數見此	我 埋 祇 樹 間 佯 行 求 索 眾 人 當 言 數 見 此 
T17n0790_001:0729b05	女往來精舍。』即詣王告，乞吏搜索，啼哭出	女 往 來 精 舍 即 詣 王 告 乞 吏 搜 索 啼 哭 出 
T17n0790_001:0729b06	尸。道其婬亂，無戒行意。國人聞是，必當捨	尸 道 其 婬 亂 無 戒 行 意 國 人 聞 是 必 當 捨 
T17n0790_001:0729b07	佛，來事諸師。」諸師曰：「善。」女如其言，往來一月。	佛 來 事 諸 師 諸 師 曰 善 女 如 其 言 往 來 一 月 
T17n0790_001:0729b08	師使四人共殺，埋之。分布求已，詣闕告言：「生	師 使 四 人 共 殺 埋 之 分 布 求 已 詣 闕 告 言 生 
T17n0790_001:0729b09	亡一女。眾人悉見日日往來諸沙門所。乞	亡 一 女 眾 人 悉 見 日 日 往 來 諸 沙 門 所 乞 
T17n0790_001:0729b10	吏搜求。」王即勅外部吏與行，諸師乃佯徘	吏 搜 求 王 即 勅 外 部 吏 與 行 諸 師 乃 佯 徘 
T17n0790_001:0729b11	徊再三過，出尸輿載，遍行啼哭曰：「沙門	徊 再 三 過 出 尸 輿 載 遍 行 啼 哭 曰 沙 門 
T17n0790_001:0729b12	之法，戒當清淨，反婬人婦。恐事發覺，殺而	之 法 戒 當 清 淨 反 婬 人 婦 恐 事 發 覺 殺 而 
T17n0790_001:0729b13	藏之，有何道哉！」國人聞此，多有信者。惟得	藏 之 有 何 道 哉 國 人 聞 此 多 有 信 者 惟 得 
T17n0790_001:0729b14	道之人知諂偽耳。	道 之 人 知 諂 偽 耳 
T17n0790_001:0729b15	佛於是乃勅諸沙門：「且勿入城。七日之後，事	佛 於 是 乃 勅 諸 沙 門 且 勿 入 城 七 日 之 後 事 
T17n0790_001:0729b16	情當露。」至八日旦，佛使阿難巷至說曰：「妄	情 當 露 至 八 日 旦 佛 使 阿 難 巷 至 說 曰 妄 
T17n0790_001:0729b17	語讒人，天令口臭，詐誣清白，死入地獄，癡虐	語 讒 人 天 令 口 臭 詐 誣 清 白 死 入 地 獄 癡 虐 
T17n0790_001:0729b18	自怨，長夜受苦。」國人聞是語，皆相謂曰：「沙	自 怨 長 夜 受 苦 國 人 聞 是 語 皆 相 謂 曰 沙 
T17n0790_001:0729b19	門必清淨，故佛說此語耳。」王使人微密伺	門 必 清 淨 故 佛 說 此 語 耳 王 使 人 微 密 伺 
T17n0790_001:0729b20	之，見異道家竊相勞賀，共賜四人。異道人	之 見 異 道 家 竊 相 勞 賀 共 賜 四 人 異 道 人 
T17n0790_001:0729b21	法，知經多者得分多。一人頑闇，得分獨少，怒	法 知 經 多 者 得 分 多 一 人 頑 闇 得 分 獨 少 怒 
T17n0790_001:0729b22	曰：「當反汝事。自共殺人，而詐誣佛，反與我	曰 當 反 汝 事 自 共 殺 人 而 詐 誣 佛 反 與 我 
T17n0790_001:0729b23	少！」伺人得之，牽將上聞，到以實對，即收	少 伺 人 得 之 牽 將 上 聞 到 以 實 對 即 收 
T17n0790_001:0729b24	謀者。王與群臣俱出詣佛。給孤獨氏、諸清	謀 者 王 與 群 臣 俱 出 詣 佛 給 孤 獨 氏 諸 清 
T17n0790_001:0729b25	信士及國人民無數皆行詣佛。到已，作	信 士 及 國 人 民 無 數 皆 行 詣 佛 到 已 作 
T17n0790_001:0729b26	禮畢，各一面坐。王叉手，白佛言：「間聞此謗，	禮 畢 各 一 面 坐 王 叉 手 白 佛 言 間 聞 此 謗 
T17n0790_001:0729b27	莫不罔然。唯佛至真，清淨無量。不識其故，	莫 不 罔 然 唯 佛 至 真 清 淨 無 量 不 識 其 故 
T17n0790_001:0729b28	何緣有此？」佛告王曰：「誹謗之生，皆由貪、嫉，而	何 緣 有 此 佛 告 王 曰 誹 謗 之 生 皆 由 貪 嫉 而 
T17n0790_001:0729b29	此久有，非這今也。」王曰：「願欲聞之。」佛言：	此 久 有 非 這 今 也 王 曰 願 欲 聞 之 佛 言 
T17n0790_001:0729c01	「我宿命無數世時，我為菩薩道，常行慈	 我 宿 命 無 數 世 時 我 為 菩 薩 道 常 行 慈 
T17n0790_001:0729c02	心，欲度脫萬姓。時有蒱隣奈國，廣博嚴	心 欲 度 脫 萬 姓 時 有 蒱 隣 奈 國 廣 博 嚴 
T17n0790_001:0729c03	好，人民熾盛。中有梵志，姓瞿曇氏，才明高	好 人民熾盛 中 有 梵 志 姓 瞿 曇 氏 才 明 高 
T17n0790_001:0729c04	遠，國中第一。有三子，其小子者，端正無	遠 國 中 第 一 有 三 子 其 小 子 者 端 正 無 
T17n0790_001:0729c05	比，父甚奇之，為設大會，請諸道人、中外親	比 父 甚 奇 之 為 設 大 會 請 諸 道 人 中 外 親 
T17n0790_001:0729c06	戚，抱兒示之。眾師相曰：『是兒好道，有聖人	戚 抱 兒 示 之 眾 師 相 曰 是 兒 好 道 有 聖 人 
T17n0790_001:0729c07	相，必為國師。』因名為孛。孛幼好學，才藝過	相 必 為 國 師 因 名 為 孛 孛 幼 好 學 才 藝 過 
T17n0790_001:0729c08	人，悉通眾經及天下道術九十六種。死生	人 悉 通 眾 經 及 天 下 道 術 九 十 六 種 死 生 
T17n0790_001:0729c09	所趣、山崩地動、災異禍福、醫方鎮厭無所不	所 趣 山 崩 地 動 災 異 禍 福 醫 方 鎮 厭 無 所 不 
T17n0790_001:0729c10	知；能却婬心，消伏蠱道；武略備有，而性慈	知 能 却 婬 心 消 伏 蠱 道 武 略 備 有 而 性 慈 
T17n0790_001:0729c11	仁。「瞿曇沒後，二兄嫉之，數求分異，曰：『孛	仁 瞿 曇 沒 後 二 兄 嫉 之 數 求 分 異 曰 孛 
T17n0790_001:0729c12	幼好學，事師消費，與分當少。』母憐念之，數	幼 好 學 事 師 消 費 與 分 當 少 母 憐 念 之 數 
T17n0790_001:0730a01	曉二子，二子不止。孛見兄意盛，自念：『人生	曉 二 子 二 子 不 止 孛 見 兄 意 盛 自 念 人 生 
T17n0790_001:0730a02	皆為貪苦。我若不去者，兄終不息。』因自報	皆 為 貪 苦 我 若 不 去 者 兄 終 不 息 因 自 報 
T17n0790_001:0730a03	母，求行學道。母便聽之。孛即去，近明師	母 求 行 學 道 母 便 聽 之 孛 即 去 近 明 師 
T17n0790_001:0730a04	作沙門。於山中自得四意止：一慈眾生，如	作 沙 門 於 山 中 自 得 四 意 止 一 慈 眾 生 如 
T17n0790_001:0730a05	母愛子；二悲世間，欲令解脫；三解道意，心	母 愛 子 二 悲 世 間 欲 令 解 脫 三 解 道 意 心 
T17n0790_001:0730a06	常歡喜；四為能護一切不犯。復得四意，諸	常 歡 喜 四 為 能 護 一 切 不 犯 復 得 四 意 諸 
T17n0790_001:0730a07	佛所譽：一制貪婬，二除恚怒，三去癡念，四	佛 所 譽 一 制 貪 婬 二 除 恚 怒 三 去 癡 念 四 
T17n0790_001:0730a08	得樂不喜，逢苦不憂。又絕五欲：目不貪色，耳	得 樂 不 喜 逢 苦 不 憂 又 絕 五 欲 目 不 貪 色 耳 
T17n0790_001:0730a09	不貪聲，鼻不貪香，舌不貪味，身不貪細滑。	不 貪 聲 鼻 不 貪 香 舌 不 貪 味 身 不 貪 細 滑 
T17n0790_001:0730a10	能以智慧方便之道順化天下，使行十善，孝	能 以 智慧方便 之 道 順 化 天 下 使 行 十 善 孝 
T17n0790_001:0730a11	順父母，敬事師長。諸疑惑者，令信道德，知	順 父 母 敬 事 師 長 諸 疑 惑 者 令 信 道 德 知 
T17n0790_001:0730a12	死有生，作善獲福，為惡受殃，行道得道。見	死 有 生 作 善 獲 福 為 惡 受 殃 行 道 得 道 見 
T17n0790_001:0730a13	憂厄者，為解免之。疾病者，為施醫藥。服孛	憂 厄 者 為 解 免 之 疾 病 者 為 施 醫 藥 服 孛 
T17n0790_001:0730a14	教者，死皆生天。其有郡國水旱災異，孛至	教 者 死 皆 生 天 其 有 郡 國 水 旱 災 異 孛 至 
T17n0790_001:0730a15	即平，毒害悉除。	即 平 毒 害 悉 除 
T17n0790_001:0730a16	「時有大國，安樂饒人。王名藍達，所任四臣	 時 有 大 國 安 樂 饒 人 王 名 藍 達 所 任 四 臣 
T17n0790_001:0730a17	專行邪諂、婬盜、奸欺，侵奪無厭。民被其毒，	專 行 邪 諂 婬 盜 奸 欺 侵 奪 無 厭 民 被 其 毒 
T17n0790_001:0730a18	王不覺知。孛愍傷之，往到城外，從道人沙陀	王 不 覺 知 孛 愍 傷 之 往 到 城 外 從 道 人 沙 陀 
T17n0790_001:0730a19	寄止七日乃入城，欲乞食。王於觀上，見孛年	寄 止 七 日 乃 入 城 欲 乞 食 王 於 觀 上 見 孛 年 
T17n0790_001:0730a20	少，儀容端政，行步有異，心甚愛敬，即出問	少 儀 容 端 政 行 步 有 異 心 甚 愛 敬 即 出 問 
T17n0790_001:0730a21	訊。王曰：『願道人留意。我有精舍，近在城外，	訊 王 曰 願 道 人 留 意 我 有 精 舍 近 在 城 外 
T17n0790_001:0730a22	可於中止，當給所須。』孛曰：『諾。』王喜曰：『意欲相	可 於 中 止 當 給 所 須 孛 曰 諾 王 喜 曰 意 欲 相 
T17n0790_001:0730a23	屈，明日已去，日日於宮食。』孛曰：『善。』王還向	屈 明 日 已 去 日 日 於 宮 食 孛 曰 善 王 還 向 
T17n0790_001:0730a24	夫人說：『孛非恒人。汝明日當見之。』夫人心	夫 人 說 孛 非 恒 人 汝 明 日 當 見 之 夫 人 心 
T17n0790_001:0730a25	喜。床下有犬，犬名賓祇，聞之亦喜。「明旦，孛	喜 床 下 有 犬 犬 名 賓 祇 聞 之 亦 喜 明 旦 孛 
T17n0790_001:0730a26	來入宮，王與夫人迎為作禮，與施金床、氍	來 入 宮 王 與 夫 人 迎 為 作 禮 與 施 金 床 氍 
T17n0790_001:0730a27	毺、毾[毯炎+登]。孛欲就坐，犬前舐足。王自起行	毺 毾 [毯炎登] 孛 欲 就 坐 犬 前 舐 足 王 自 起 行 
T17n0790_001:0730a28	澡水，敬意奉食。已而俱出，到外精舍。孛為	澡 水 敬 意 奉 食 已 而 俱 出 到 外 精 舍 孛 為 
T17n0790_001:0730a29	王說治國政法。王大喜歡，因請孛留，令	王 說 治 國 政 法 王 大 喜 歡 因 請 孛 留 令 
T17n0790_001:0730b01	與四臣共治國事。四臣愚怯，不習戰陣，自	與 四 臣 共 治 國 事 四 臣 愚 怯 不 習 戰 陣 自 
T17n0790_001:0730b02	知貪濁，常恐王聞。一臣曰：『人死神滅，不復更	知 貪 濁 常 恐 王 聞 一 臣 曰 人 死 神 滅 不 復 更 
T17n0790_001:0730b03	生。』一臣曰：『貧、富、苦、樂皆天所為。』一臣曰：『作善	生 一 臣 曰 貧 富 苦 樂 皆 天 所 為 一 臣 曰 作 善 
T17n0790_001:0730b04	無福，為惡無殃。』一臣自恃知占星宿，然皆	無 福 為 惡 無 殃 一 臣 自 恃 知 占 星 宿 然 皆 
T17n0790_001:0730b05	侫諂，不為忠政。「孛性聰明、高才、勇健、仁義、	侫 諂 不 為 忠 政 孛 性 聰 明 高 才 勇 健 仁 義 
T17n0790_001:0730b06	恭敬、信順、寡言，言常含笑，不傷人意，清淨無	恭 敬 信 順 寡 言 言 常 含 笑 不 傷 人 意 清 淨 無 
T17n0790_001:0730b07	欲，節色，少事。其政不煩，豫知災異，能役	欲 節 色 少 事 其 政 不 煩 豫 知 災 異 能 役 
T17n0790_001:0730b08	使鬼神，却起死人。愛民如子，教之以道——不	使 鬼 神 却 起 死 人 愛 民 如 子 教 之 以 道 不 
T17n0790_001:0730b09	得訩醟、遊獵、畋漁、彈射鳥獸，殺、盜、婬、欺、讒	得 訩 醟 遊 獵 畋 漁 彈 射 鳥 獸 殺 盜 婬 欺 讒 
T17n0790_001:0730b10	罵、侫嫉、諍怒、妖疑——皆化使善。其為政後，國	罵 侫 嫉 諍 怒 妖 疑 皆 化 使 善 其 為 政 後 國 
T17n0790_001:0730b11	界安寧，風雨時節，五穀豐熟；眾官承法，不復	界 安 寧 風 雨 時 節 五 穀 豐 熟 眾 官 承 法 不 復 
T17n0790_001:0730b12	擾民；孛體無為，獨貴奉佛，沙門四道，朝暮	擾 民 孛 體 無 為 獨 貴 奉 佛 沙 門 四 道 朝 暮 
T17n0790_001:0730b13	誦習。及其姊子亦賢有志，常師仰孛。國好學	誦 習 及 其 姊 子 亦 賢 有 志 常 師 仰 孛 國 好 學 
T17n0790_001:0730b14	者，多依附之。王無復憂，一以委孛。「四臣畏	者 多 依 附 之 王 無 復 憂 一 以 委 孛 四 臣 畏 
T17n0790_001:0730b15	忌，不得縱撗，興嫉妬意，謀欲治孛，共合財寶，	忌 不 得 縱 撗 興 嫉 妬 意 謀 欲 治 孛 共 合 財 寶 
T17n0790_001:0730b16	人一億數，伺王出時，以上夫人，而自陳	人 一 億 數 伺 王 出 時 以 上 夫 人 而 自 陳 
T17n0790_001:0730b17	曰：『臣等至意，奉家所有及身妻子，當為奴婢。	曰 臣 等 至 意 奉 家 所 有 及 身 妻 子 當 為 奴 婢 
T17n0790_001:0730b18	欲白一事，願蒙聽省！』夫人貪得，受其好寶，	欲 白 一 事 願 蒙 聽 省 夫 人 貪 得 受 其 好 寶 
T17n0790_001:0730b19	答謝四臣曰：『便說之。』四臣對曰：『王所奉孛，	答 謝 四 臣 曰 便 說 之 四 臣 對 曰 王 所 奉 孛 
T17n0790_001:0730b20	被服麁陋，似乞人耳。見住過重，不念國	被 服 麁 陋 似 乞 人 耳 見 住 過 重 不 念 國 
T17n0790_001:0730b21	恩，日導夫人惡，教王遠房室。竊念夫人，宜	恩 日 導 夫 人 惡 教 王 遠 房 室 竊 念 夫 人 宜 
T17n0790_001:0730b22	及少壯，當有立子。念若失時，則絕國嗣。願	及 少 壯 當 有 立 子 念 若 失 時 則 絕 國 嗣 願 
T17n0790_001:0730b23	熟思惟！不除孛者，恐後有悔。』夫人恚曰：『王信	熟 思 惟 不 除 孛 者 恐 後 有 悔 夫 人 恚 曰 王 信 
T17n0790_001:0730b24	此人，不知其惡。各且還歸。今自憂之，比令	此 人 不 知 其 惡 各 且 還 歸 今 自 憂 之 比 令 
T17n0790_001:0730b25	明日使不見孛也。』「夫人遣四臣出，即以梔	明 日 使 不 見 孛 也 夫 人 遣 四 臣 出 即 以 梔 
T17n0790_001:0730b26	子黃面，亂頭却臥。須臾王還，內妓白王：『夫	子 黃 面 亂 頭 却 臥 須 臾 王 還 內 妓 白 王 夫 
T17n0790_001:0730b27	人不樂。』王素重之，入問再三，夫人不應。王即	人 不 樂 王 素 重 之 入 問 再 三 夫 人 不 應 王 即 
T17n0790_001:0730b28	怒曰：『何人有罪，應誅戮者！汝欲使我罪誰	怒 曰 何 人 有 罪 應 誅 戮 者 汝 欲 使 我 罪 誰 
T17n0790_001:0730b29	那爾？』夫人垂泣曰：『王會不用我言耳。』王	那 爾 夫 人 垂 泣 曰 王 會 不 用 我 言 耳 王 
T17n0790_001:0730c01	曰：『便說。不違汝也。』夫人即白：『王旦這出，	曰 便 說 不 違 汝 也 夫 人 即 白 王 旦 這 出 
T17n0790_001:0730c02	孛來謂我：「今王老耄，不能聽政。國中吏民	孛 來 謂 我 今 王 老 耄 不 能 聽 政 國 中 吏 民 
T17n0790_001:0730c03	皆伏從我。可以圖之，共此樂也。」今反為	皆 伏 從 我 可 以 圖 之 共 此 樂 也 今 反 為 
T17n0790_001:0730c04	此乞人所謀，故我愁耳。』王聞是語，譬	此 乞 人 所 謀 故 我 愁 耳 王 聞 是 語 譬 
T17n0790_001:0730c05	若人噎，既不能咽，亦不得吐，不用恐悔，	若 人 噎 既 不 能 咽 亦 不 得 吐 不 用 恐 悔 
T17n0790_001:0730c06	用之恐亂，念：『孛助我已十二年，常以忠政，	用 之 恐 亂 念 孛 助 我 已 十 二 年 常 以 忠 政 
T17n0790_001:0730c07	憂國除患，遠近賴之。此國之寶，不可治也。』王	憂 國 除 患 遠 近 賴 之 此 國 之 寶 不 可 治 也 王 
T17n0790_001:0730c08	曰：『今治孛者，後必大亂。為萬民故，且共忍	曰 今 治 孛 者 後 必 大 亂 為 萬 民 故 且 共 忍 
T17n0790_001:0730c09	之。』夫人便自擲床下，舉聲哭曰：『不治孛者，	之 夫 人 便 自 擲 床 下 舉 聲 哭 曰 不 治 孛 者 
T17n0790_001:0730c10	我當自刺，自投樓下，不能見也！』王復曉曰：『汝	我 當 自 刺 自 投 樓 下 不 能 見 也 王 復 曉 曰 汝 
T17n0790_001:0730c11	亦知法。此非小事，起共議之。』夫人還坐。王	亦 知 法 此 非 小 事 起 共 議 之 夫 人 還 坐 王 
T17n0790_001:0730c12	曰：『道人之法，不可以刀杖加之，當以漸	曰 道 人 之 法 不 可 以 刀 杖 加 之 當 以 漸 
T17n0790_001:0730c13	遣，稍減其養。明日來者，勿復作禮，擎捲而	遣 稍 減 其 養 明 日 來 者 勿 復 作 禮 擎 捲 而 
T17n0790_001:0730c14	已；與施木床於殿下坐；炊惡廝米，盛以	已 與 施 木 床 於 殿 下 坐 炊 惡 廝 米 盛 以 
T17n0790_001:0731a01	瓦器。如是慚愧，極自當去。』王說此時，賓	瓦 器 如 是 慚 愧 極 自 當 去 王 說 此 時 賓 
T17n0790_001:0731a02	祇不悅。「夫人明旦，即以王教，具勅內厨。孛	祇 不 悅 夫 人 明 旦 即 以 王 教 具 勅 內 厨 孛 
T17n0790_001:0731a03	來入宮，賓祇於床下嘊喍吠之。孛見狗	來 入 宮 賓 祇 於 床 下 嘊 喍 吠 之 孛 見 狗 
T17n0790_001:0731a04	吠，夫人擎捲及所施設，即知有謀，自念：『我	吠 夫 人 擎 捲 及 所 施 設 即 知 有 謀 自 念 我 
T17n0790_001:0731a05	欲無害於人，人反害我。如是當避入深山	欲 無 害 於 人 人 反 害 我 如 是 當 避 入 深 山 
T17n0790_001:0731a06	耳。小怨成大，不可輕也。彼以陰謀，我宜慎	耳 小 怨 成 大 不 可 輕 也 彼 以 陰 謀 我 宜 慎 
T17n0790_001:0731a07	之。凡人身羸，行正為強。今我自有食鉢、水瓶、	之 凡 人 身 羸 行 正 為 強 今 我 自 有 食 鉢 水 瓶 
T17n0790_001:0731a08	革蓰、繖蓋、漉水之囊，斯足用矣。』孛食已，攝	革 蓰 繖 蓋 漉 水 之 囊 斯 足 用 矣 孛 食 已 攝 
T17n0790_001:0731a09	物欲去。王驚起曰：『是何疾也！顧謂夫人乃	物 欲 去 王 驚 起 曰 是 何 疾 也 顧 謂 夫 人 乃 
T17n0790_001:0731a10	使我失聖人之意。』即前牽孛，問欲何之。	使 我 失 聖 人 之 意 即 前 牽 孛 問 欲 何 之 
T17n0790_001:0731a11	「孛答曰：『為王治國十二年矣，未曾見賓	 孛 答 曰 為 王 治 國 十 二 年 矣 未 曾 見 賓 
T17n0790_001:0731a12	祇嘊喍如今也。是必有謀，故欲去耳。』王曰：	祇 嘊 喍 如 今 也 是 必 有 謀 故 欲 去 耳 王 曰 
T17n0790_001:0731a13	『實有。今見孛意，覺微甚明。願自勅厲，當誅	 實 有 今 見 孛 意 覺 微 甚 明 願 自 勅 厲 當 誅 
T17n0790_001:0731a14	惡人！不須去也。』「孛曰：『王前意厚，而今已薄。	惡 人 不 須 去 也 孛 曰 王 前 意 厚 而 今 已 薄 
T17n0790_001:0731a15	及我無過，宜以時去。夫盛有衰，合會有離。善	及 我 無 過 宜 以 時 去 夫 盛 有 衰 合 會 有 離 善 
T17n0790_001:0731a16	惡無常，禍福自追。結友不固，不可與親。親	惡 無 常 禍 福 自 追 結 友 不 固 不 可 與 親 親 
T17n0790_001:0731a17	而不節，久必泄瀆。如取泉水，掘深則濁。近	而 不 節 久 必 泄 瀆 如 取 泉 水 掘 深 則 濁 近 
T17n0790_001:0731a18	賢成智，習愚益惑。數見生慢，踈則成怨。善	賢 成 智 習 愚 益 惑 數 見 生 慢 踈 則 成 怨 善 
T17n0790_001:0731a19	友接者，往來以時，親如有敬，久而益厚。不	友 接 者 往 來 以 時 親 如 有 敬 久 而 益 厚 不 
T17n0790_001:0731a20	善友者，假求不副，巧言利辭，苟合無信。接	善 友 者 假 求 不 副 巧 言 利 辭 苟 合 無 信 接 
T17n0790_001:0731a21	我以禮，當以敬報；待我以慢，當即遠避。有相	我 以 禮 當 以 敬 報 待 我 以 慢 當 即 遠 避 有 相 
T17n0790_001:0731a22	親愛，迴相憎者，愛時可附，憎不可近。敬以	親 愛 迴 相 憎 者 愛 時 可 附 憎 不 可 近 敬 以 
T17n0790_001:0731a23	親善，戒以遠惡，善惡無別，非安之道。人無	親 善 戒 以 遠 惡 善 惡 無 別 非 安 之 道 人 無 
T17n0790_001:0731a24	過失，不可妄侵。惡人事已，不可納前；人欲	過 失 不 可 妄 侵 惡 人 事 已 不 可 納 前 人 欲 
T17n0790_001:0731a25	踈已，不可強親；恩愛已離，不可追思。鳥宿	踈 已 不 可 強 親 恩 愛 已 離 不 可 追 思 鳥 宿 
T17n0790_001:0731a26	枝折，知更求栖，去就有宜，何必守常。朽枝	枝 折 知 更 求 栖 去 就 有 宜 何 必 守 常 朽 枝 
T17n0790_001:0731a27	不可攀，亂意不可犯。人欲相惡，相見不懽，	不 可 攀 亂 意 不 可 犯 人 欲 相 惡 相 見 不 懽 
T17n0790_001:0731a28	唱而不和，可知為薄。人欲相善，緩急相赴，	唱 而 不 和 可 知 為 薄 人 欲 相 善 緩 急 相 赴 
T17n0790_001:0731a29	言以忠告，可知為厚。善者不親，惡者不	言 以 忠 告 可 知 為 厚 善 者 不 親 惡 者 不 
T17n0790_001:0731b01	踈。先敬後慢，賢愚不別，不去何須。夫人初	踈 先 敬 後 慢 賢 愚 不 別 不 去 何 須 夫 人 初 
T17n0790_001:0731b02	拜，今但擎捲。若我不去，將見罵逐。初施金	拜 今 但 擎 捲 若 我 不 去 將 見 罵 逐 初 施 金 
T17n0790_001:0731b03	座，今設木床；初盛寶器，今用瓦甌；初飯粳	座 今 設 木 床 初 盛 寶 器 今 用 瓦 甌 初 飯 粳 
T17n0790_001:0731b04	糧，今惡廝米。我不去者，且飯委地。知識相	糧 今 惡 廝 米 我 不 去 者 且 飯 委 地 知 識 相 
T17n0790_001:0731b05	遇，主人視之，一宿如金，再宿如銀，三宿如	遇 主 人 視 之 一 宿 如 金 再 宿 如 銀 三 宿 如 
T17n0790_001:0731b06	銅。證現如此，不去何待。』「王曰：『國豐，民寧，孛	銅 證 現 如 此 不 去 何 待 王 曰 國 豐 民 寧 孛 
T17n0790_001:0731b07	之力也。今棄去者，後將荒壞。』「孛曰：『天下有四	之 力 也 今 棄 去 者 後 將 荒 壞 孛 曰 天 下 有 四 
T17n0790_001:0731b08	自壞：樹繁花果，還折其枝；虺蛇含毒，反賊其	自 壞 樹 繁 花 果 還 折 其 枝 虺 蛇 含 毒 反 賊 其 
T17n0790_001:0731b09	軀；輔相不賢，害及國家；人為不善，死入地	軀 輔 相 不 賢 害 及 國 家 人 為 不 善 死 入 地 
T17n0790_001:0731b10	獄。是為四自壞。經曰：	獄 是 為 四 自 壞 經 曰 
T17n0790_001:0731b11	「『惡從心生，　　反以自賊，　　如鐵生垢，	 惡 從 心 生 反 以 自 賊 如 鐵 生 垢 
T17n0790_001:0731b12	　　消毀其形。』	 消 毀 其 形 
T17n0790_001:0731b13	「王曰：『國無良輔，實須恃孛。若欲相委，是必	 王 曰 國 無 良 輔 實 須 恃 孛 若 欲 相 委 是 必 
T17n0790_001:0731b14	危殆。』孛曰：『凡人有四自危：保任他家，為人證	危 殆 孛 曰 凡 人 有 四 自 危 保 任 他 家 為 人 證 
T17n0790_001:0731b15	佐，媒嫁人妻，聽用邪言；是為四自危。經曰：	佐 媒 嫁 人 妻 聽 用 邪 言 是 為 四 自 危 經 曰 
T17n0790_001:0731b16	「『愚人作行，　　為身招患，　　快心放意，	 愚 人 作 行 為 身 招 患 快 心 放 意 
T17n0790_001:0731b17	　　後致重殃。』	 後 致 重 殃 
T17n0790_001:0731b18	「王曰：『我師友孛，常在不輕，當原不及，莫相捐	 王 曰 我 師 友 孛 常 在 不 輕 當 原 不 及 莫 相 捐 
T17n0790_001:0731b19	去。』孛曰：『友有四品，不可不知。有友如花，有友	去 孛 曰 友 有 四 品 不 可 不 知 有 友 如 花 有 友 
T17n0790_001:0731b20	如稱，有友如山，有友如地。何謂如花？好時	如 稱 有 友 如 山 有 友 如 地 何 謂 如 花 好 時 
T17n0790_001:0731b21	插頭，萎時捐之；見富貴附，貧賤則棄。是花	插 頭 萎 時 捐 之 見 富 貴 附 貧 賤 則 棄 是 花 
T17n0790_001:0731b22	友也。何謂如稱？物重頭低，物輕則仰；有與	友 也 何 謂 如 稱 物 重 頭 低 物 輕 則 仰 有 與 
T17n0790_001:0731b23	則敬，無與則慢。是稱友也。何謂如山？譬如	則 敬 無 與 則 慢 是 稱 友 也 何 謂 如 山 譬 如 
T17n0790_001:0731b24	金山，鳥獸集之，毛羽蒙光；貴能榮人，富樂	金 山 鳥 獸 集 之 毛 羽 蒙 光 貴 能 榮 人 富 樂 
T17n0790_001:0731b25	同歡。是山友也。何謂如地？百穀財寶，一切	同 歡 是 山 友 也 何 謂 如 地 百 穀 財 寶 一 切 
T17n0790_001:0731b26	仰之，施給養護，恩厚不薄。是地友也。』「王曰：	仰 之 施 給 養 護 恩 厚 不 薄 是 地 友 也 王 曰 
T17n0790_001:0731b27	『今我自知，志思淺薄，聽用邪言，使孛去也。』	 今 我 自 知 志 思 淺 薄 聽 用 邪 言 使 孛 去 也 
T17n0790_001:0731b28	孛曰：『明者有四不用：邪偽之友，佞諂之臣，	孛 曰 明 者 有 四 不 用 邪 偽 之 友 佞 諂 之 臣 
T17n0790_001:0731b29	妖孽之妻，不孝之子；是為四不用。經曰：	妖 孽 之 妻 不 孝 之 子 是 為 四 不 用 經 曰 
T17n0790_001:0731c01	「『邪友壞人，　　佞臣亂朝，　　孽婦破家，	 邪 友 壞 人 佞 臣 亂 朝 孽 婦 破 家 
T17n0790_001:0731c02	　　惡子危親。』	 惡 子 危 親 
T17n0790_001:0731c03	「王曰：『相與愛厚，宜念舊好，不可孤棄也。』孛	 王 曰 相 與 愛 厚 宜 念 舊 好 不 可 孤 棄 也 孛 
T17n0790_001:0731c04	曰：『有十事知愛厚：遠別不忘，相見喜歡，	曰 有 十 事 知 愛 厚 遠 別 不 忘 相 見 喜 歡 
T17n0790_001:0731c05	美味相呼，過言忍之，聞善加歡，見惡忠諫，	美 味 相 呼 過 言 忍 之 聞 善 加 歡 見 惡 忠 諫 
T17n0790_001:0731c06	難為能為，不相傳私，急事為解，貧賤不棄；是	難 為 能 為 不 相 傳 私 急 事 為 解 貧 賤 不 棄 是 
T17n0790_001:0731c07	為十愛厚。經曰：	為 十 愛 厚 經 曰 
T17n0790_001:0731c08	「『化惡從善，　　切磋以法，　　忠正誨勵，	 化 惡 從 善 切 磋 以 法 忠 正 誨 勵 
T17n0790_001:0731c09	　　義合友道。』	 義 合 友 道 
T17n0790_001:0731c10	「王曰：『四臣之惡，乃使孛恚，不復喜我。』孛曰：『有	 王 曰 四 臣 之 惡 乃 使 孛 恚 不 復 喜 我 孛 曰 有 
T17n0790_001:0731c11	八事知不相喜：相見色變，眄睞邪視，與語	八 事 知 不 相 喜 相 見 色 變 眄 睞 邪 視 與 語 
T17n0790_001:0731c12	不應，說是言非，聞衰快之，聞盛不喜，毀人之	不 應 說 是 言 非 聞 衰 快 之 聞 盛 不 喜 毀 人 之 
T17n0790_001:0731c13	善，成人之惡；是為八事。經曰：	善 成 人 之 惡 是 為 八 事 經 曰 
T17n0790_001:0731c14	「『平鬪殺人，　　尚有可原；　　懷毒陰謀，	 平 鬪 殺 人 尚 有 可 原 懷 毒 陰 謀 
T17n0790_001:0731c15	　　是意難親。』	 是 意 難 親 
T17n0790_001:0731c16	「王曰：『是我頑弊，不別明闇。惡人所誤，遂失聖	 王 曰 是 我 頑 弊 不 別 明 闇 惡 人 所 誤 遂 失 聖 
T17n0790_001:0731c17	意。』孛曰：『有十事知人為明：別賢愚，識貴賤，	意 孛 曰 有 十 事 知 人 為 明 別 賢 愚 識 貴 賤 
T17n0790_001:0731c18	知貧富，適難易，明廢立，審所任，入國知	知 貧 富 適 難 易 明 廢 立 審 所 任 入 國 知 
T17n0790_001:0732a01	俗，窮知所歸，博聞多識，達於宿命；是為十	俗 窮 知 所 歸 博 聞 多 識 達 於 宿 命 是 為 十 
T17n0790_001:0732a02	事。經曰：	事 經 曰 
T17n0790_001:0732a03	「『緩急別友，　　戰鬪見勇，　　論議知明，	 緩 急 別 友 戰 鬪 見 勇 論 議 知 明 
T17n0790_001:0732a04	　　穀貴識仁。』	 穀 貴 識 仁 
T17n0790_001:0732a05	「王曰：『自我得孛，中外怗安。今日相捨，永無	 王 曰 自 我 得 孛 中 外 怗 安 今 日 相 捨 永 無 
T17n0790_001:0732a06	所恃。』孛曰：『有八事可以怗安：得父財，有善	所 恃 孛 曰 有 八 事 可 以 怗 安 得 父 財 有 善 
T17n0790_001:0732a07	業，所學成，友賢善，婦貞良，子孝慈，奴婢順，	業 所 學 成 友 賢 善 婦 貞 良 子 孝 慈 奴 婢 順 
T17n0790_001:0732a08	能遠惡；是為八事。經曰：	能 遠 惡 是 為 八 事 經 曰 
T17n0790_001:0732a09	「『生而有財，　　得友賢快，　　諸惡無犯，	 生 而 有 財 得 友 賢 快 諸 惡 無 犯 
T17n0790_001:0732a10	　　有福祐快。』	 有 福 祐 快 
T17n0790_001:0732a11	「王曰：『聖人之言，誠無不快。』孛曰：『有八事快：與	 王 曰 聖 人 之 言 誠 無 不 快 孛 曰 有 八 事 快 與 
T17n0790_001:0732a12	賢從事，得諮聖人，性體仁和，事業日新，忿	賢 從 事 得 諮 聖 人 性 體 仁 和 事 業 日 新 忿 
T17n0790_001:0732a13	能自禁，慮能防患，道法相親，友不相欺；是為	能 自 禁 慮 能 防 患 道 法 相 親 友 不 相 欺 是 為 
T17n0790_001:0732a14	八事。經曰：	八 事 經 曰 
T17n0790_001:0732a15	「『有佛興快，　　演經道快，　　眾聚和快，	 有 佛 興 快 演 經 道 快 眾 聚 和 快 
T17n0790_001:0732a16	　　和則常安。』	 和 則 常 安 
T17n0790_001:0732a17	「王曰：『孛常易諫，今何難留？』孛曰：『有十不諫：	 王 曰 孛 常 易 諫 今 何 難 留 孛 曰 有 十 不 諫 
T17n0790_001:0732a18	慳貪，好色，朦籠，急暴，抵突，疲極，憍	慳 貪 好 色 朦 籠 急 暴 抵 突 疲 極 憍 
T17n0790_001:0732a19	恣，喜鬪，專愚，小人；是為十。經曰：	恣 喜 鬪 專 愚 小 人 是 為 十 經 曰 
T17n0790_001:0732a20	「『法語專愚，　　如與聾談，　　難化之人，	 法 語 專 愚 如 與 聾 談 難 化 之 人 
T17n0790_001:0732a21	　　不可諫曉。』	 不 可 諫 曉 
T17n0790_001:0732a22	「王曰：『如我憍恣，不能遠色。孛得無為，不復	 王 曰 如 我 憍 恣 不 能 遠 色 孛 得 無 為 不 復 
T17n0790_001:0732a23	與我語乎？』孛曰：『人不與語，有十事：慠慢，	與 我 語 乎 孛 曰 人 不 與 語 有 十 事 慠 慢 
T17n0790_001:0732a24	魯鈍，憂怖，喜預，羞慚，吃[口*刃]，仇恨，凍餓，	魯 鈍 憂 怖 喜 預 羞 慚 吃 [口刃] 仇 恨 凍 餓 
T17n0790_001:0732a25	事務，禪思；是為十事。經曰：	事 務 禪 思 是 為 十 事 經 曰 
T17n0790_001:0732a26	「『能行說之可，　　不能勿空語，	 能 行 說 之 可 不 能 勿 空 語 
T17n0790_001:0732a27	　　虛偽無誠信，　　明哲所不顧。』	 虛 偽 無 誠 信 明 哲 所 不 顧 
T17n0790_001:0732a28	「王曰：『惡婦美姿，巧於辭令。如有外妷，卒	 王 曰 惡 婦 美 姿 巧 於 辭 令 如 有 外 妷 卒 
T17n0790_001:0732a29	何用知？』孛曰：『有十事可卒知：頭亂髻傾，	何 用 知 孛 曰 有 十 事 可 卒 知 頭 亂 髻 傾 
T17n0790_001:0732b01	色變流汗，高聲言笑，視瞻不端，受彼寶飾，	色 變 流 汗 高 聲 言 笑 視 瞻 不 端 受 彼 寶 飾 
T17n0790_001:0732b02	[門@視]看垣牆，坐不安所，數至隣里，好出野遊，	[門視] 看 垣 牆 坐 不 安 所 數 至 隣 里 好 出 野 遊 
T17n0790_001:0732b03	喜通婬女；是為十事。經曰：	喜 通 婬 女 是 為 十 事 經 曰 
T17n0790_001:0732b04	「『婦女難信，　　利口惑人，　　是以高士，	 婦 女 難 信 利 口 惑 人 是 以 高 士 
T17n0790_001:0732b05	　　遠而不親。』	 遠 而 不 親 
T17n0790_001:0732b06	「王曰：『人情所近，親信婦人，不知其惡。』孛曰：	 王 曰 人 情 所 近 親 信 婦 人 不 知 其 惡 孛 曰 
T17n0790_001:0732b07	『人有十事，不可親信：主君所厚，婦人所親，怙	 人 有 十 事 不 可 親 信 主 君 所 厚 婦 人 所 親 怙 
T17n0790_001:0732b08	身強健，恃有財產，大水漬處，故屋危牆，蛟	身 強 健 恃 有 財 產 大 水 漬 處 故 屋 危 牆 蛟 
T17n0790_001:0732b09	龍所居，辜較縣官，宿惡之人，毒害之虫；是	龍 所 居 辜 較 縣 官 宿 惡 之 人 毒 害 之 虫 是 
T17n0790_001:0732b10	為十。經曰：	為 十 經 曰 
T17n0790_001:0732b11	「『謂酒不醉，　　謂醉不亂，　　君厚婦愛，	 謂 酒 不 醉 謂 醉 不 亂 君 厚 婦 愛 
T17n0790_001:0732b12	　　皆難保信。』	 皆 難 保 信 
T17n0790_001:0732b13	「王曰：『如孛所語，愛習生惡，是可嫉也。』孛曰：	 王 曰 如 孛 所 語 愛 習 生 惡 是 可 嫉 也 孛 曰 
T17n0790_001:0732b14	『可嫉有五：麁口傷人，讒賊喜鬪，焦嘵不媚，	 可 嫉 有 五 麁 口 傷 人 讒 賊 喜 鬪 焦 嘵 不 媚 
T17n0790_001:0732b15	嫉妬呪詛，兩舌面欺；是為五。經曰：	嫉 妬 呪 詛 兩 舌 面 欺 是 為 五 經 曰 
T17n0790_001:0732b16	「『施勞於人，　　而欲蒙祐，　　殃及其軀，	 施 勞 於 人 而 欲 蒙 祐 殃 及 其 軀 
T17n0790_001:0732b17	　　自遘廣怨。』	 自 遘 廣 怨 
T17n0790_001:0732b18	「王曰：『何所施行，人所愛敬？』孛曰：『愛敬有五：	 王 曰 何 所 施 行 人 所 愛 敬 孛 曰 愛 敬 有 五 
T17n0790_001:0732b19	柔和能忍，謹而有信，敏而少口，言行相副，	柔 和 能 忍 謹 而 有 信 敏 而 少 口 言 行 相 副 
T17n0790_001:0732b20	交久益厚；是為五。經曰：	交 久 益 厚 是 為 五 經 曰 
T17n0790_001:0732b21	「『知愛身者，　　慎護所守，　　志尚高遠，	 知 愛 身 者 慎 護 所 守 志 尚 高 遠 
T17n0790_001:0732b22	　　學正不昧。』	 學 正 不 昧 
T17n0790_001:0732b23	「王曰：『何者為人所慢？』孛曰：『見慢有五：鬢長	 王 曰 何 者 為 人 所 慢 孛 曰 見 慢 有 五 鬢 長 
T17n0790_001:0732b24	而慢，衣服不淨，空無志思，婬態無禮，調戲	而 慢 衣 服 不 淨 空 無 志 思 婬 態 無 禮 調 戲 
T17n0790_001:0732b25	不節；是為五。經曰：	不 節 是 為 五 經 曰 
T17n0790_001:0732b26	「『攝意從正，　　如馬調御，　　無憍慢習，	 攝 意 從 正 如 馬 調 御 無 憍 慢 習 
T17n0790_001:0732b27	　　天人所敬。』	 天 人 所 敬 
T17n0790_001:0732b28	「王曰：『願孛留意，共還精舍！』孛曰：『有十不延	 王 曰 願 孛 留 意 共 還 精 舍 孛 曰 有 十 不 延 
T17n0790_001:0732b29	於堂：惡師，邪友，蔑聖，反論，婬妷，嗜酒，急	於 堂 惡 師 邪 友 蔑 聖 反 論 婬 妷 嗜 酒 急 
T17n0790_001:0732c01	弊長者，無反復子，婦女不節，婢妾莊飾；是為	弊 長 者 無 反 復 子 婦 女 不 節 婢 妾 莊 飾 是 為 
T17n0790_001:0732c02	十。經曰：	十 經 曰 
T17n0790_001:0732c03	「『遠避惡人，　　婬荒勿友，　　從事賢者，	 遠 避 惡 人 婬 荒 勿 友 從 事 賢 者 
T17n0790_001:0732c04	　　以成明德。』	 以 成 明 德 
T17n0790_001:0732c05	「王曰：『孛在，我樂，四方無事。今日去者，國中必	 王 曰 孛 在 我 樂 四 方 無 事 今 日 去 者 國 中 必 
T17n0790_001:0732c06	嗟。』孛曰：『有八事可以安樂：順事師長，率民	嗟 孛 曰 有 八 事 可 以 安 樂 順 事 師 長 率 民 
T17n0790_001:0732c07	以孝，謙虛下下，仁和其性，救危赴急，恕己	以 孝 謙 虛 下 下 仁 和 其 性 救 危 赴 急 恕 己 
T17n0790_001:0732c08	愛人，薄賦節用，赦恨念舊；是為八事。經曰：	愛 人 薄 賦 節 用 赦 恨 念 舊 是 為 八 事 經 曰 
T17n0790_001:0732c09	「『修諸德本，　　慮而後行，　　唯濟人命，	 修 諸 德 本 慮 而 後 行 唯 濟 人 命 
T17n0790_001:0732c10	　　終身安樂。』	 終 身 安 樂 
T17n0790_001:0732c11	「王曰：『吾常念孛，豈有忘時！』孛曰：『智者有十	 王 曰 吾 常 念 孛 豈 有 忘 時 孛 曰 智 者 有 十 
T17n0790_001:0732c12	二念：雞鳴念悔過作福，早起念拜親禮尊，臨	二 念 雞 鳴 念 悔 過 作 福 早 起 念 拜 親 禮 尊 臨 
T17n0790_001:0732c13	事念當備豫，所止念避危害，言語念當至	事 念 當 備 豫 所 止 念 避 危 害 言 語 念 當 至 
T17n0790_001:0732c14	誠，見過念以忠告，貧者念哀給護，有財念	誠 見 過 念 以 忠 告 貧 者 念 哀 給 護 有 財 念 
T17n0790_001:0732c15	行布施，飲食念以時節，食人念以平均，御	行 布 施 飲 食 念 以 時 節 食 人 念 以 平 均 御 
T17n0790_001:0732c16	眾念用恩賜，軍具念時繕治；是為十二。經	眾 念 用 恩 賜 軍 具 念 時 繕 治 是 為 十 二 經 
T17n0790_001:0732c17	曰：	曰 
T17n0790_001:0732c18	「『修治所務，　　慮其備豫，　　事業日新，	 修 治 所 務 慮 其 備 豫 事 業 日 新 
T17n0790_001:0732c19	　　終不失時。』	 終 不 失 時 
T17n0790_001:0732c20	「王曰：『安得大賢，使留孛乎？』孛曰：『大賢有十：行	 王 曰 安 得 大 賢 使 留 孛 乎 孛 曰 大 賢 有 十 行 
T17n0790_001:0732c21	學聞高遠，不犯經戒，敬佛三寶，受善不忘，	學 聞 高 遠 不 犯 經 戒 敬 佛 三 寶 受 善 不 忘 
T17n0790_001:0733a01	制慾怒癡，習四等心，好行恩德，不擾眾生，	制 慾 怒 癡 習 四 等 心 好 行 恩 德 不 擾 眾 生 
T17n0790_001:0733a02	能化不義，善惡不亂；是為十行。經曰：	能 化 不 義 善 惡 不 亂 是 為 十 行 經 曰 
T17n0790_001:0733a03	「『明人難值，　　而不比有，　　其所生處，	 明 人 難 值 而 不 比 有 其 所 生 處 
T17n0790_001:0733a04	　　族親蒙慶。』	 族 親 蒙 慶 
T17n0790_001:0733a05	「王曰：『我過重矣！畜養惡人，使孛恚去。』孛曰：『大	 王 曰 我 過 重 矣 畜 養 惡 人 使 孛 恚 去 孛 曰 大 
T17n0790_001:0733a06	惡有十五：好殺，劫盜，婬妷，詐欺，諂諛，虛	惡 有 十 五 好 殺 劫 盜 婬 妷 詐 欺 諂 諛 虛 
T17n0790_001:0733a07	飾，侫讒，誣善，貪濁，放恣，酗醟，妬賢，毀道，	飾 侫 讒 誣 善 貪 濁 放 恣 酗 醟 妬 賢 毀 道 
T17n0790_001:0733a08	害聖，不計殃罪；是為十五。經曰：	害 聖 不 計 殃 罪 是 為 十 五 經 曰 
T17n0790_001:0733a09	「『奸虐饕餮，　　怨譖良人，　　行已不正，	 奸 虐 饕 餮 怨 譖 良 人 行 已 不 正 
T17n0790_001:0733a10	　　死墮惡道。』	 死 墮 惡 道 
T17n0790_001:0733a11	「王曰：『曉孛不止，使我慚愧。』孛曰：『有十可愧：	 王 曰 曉 孛 不 止 使 我 慚 愧 孛 曰 有 十 可 愧 
T17n0790_001:0733a12	君不曉政，臣子無禮，受恩不報，過不能改，	君 不 曉 政 臣 子 無 禮 受 恩 不 報 過 不 能 改 
T17n0790_001:0733a13	兩夫一妻，未嫁懷妊，習不成就，如人	兩 夫 一 妻 未 嫁 懷 妊 習 不 成 就 如 人 
T17n0790_001:0733a14	杖兵不能戰鬪，慳人觀布施，奴婢不能	杖 兵 不 能 戰 鬪 慳 人 觀 布 施 奴 婢 不 能 
T17n0790_001:0733a15	使；是為十。經曰：	使 是 為 十 經 曰 
T17n0790_001:0733a16	「『世儻有人，　　能知慚愧，　　是易誘進，	 世 儻 有 人 能 知 慚 愧 是 易 誘 進 
T17n0790_001:0733a17	　　如策良馬。』	 如 策 良 馬 
T17n0790_001:0733a18	「王曰：『吾始念曰：知有道者，為難屈也。』孛	 王 曰 吾 始 念 曰 知 有 道 者 為 難 屈 也 孛 
T17n0790_001:0733a19	曰：『有十二難：任使專愚難，怯弱御勇難，仇	曰 有 十 二 難 任 使 專 愚 難 怯 弱 御 勇 難 仇 
T17n0790_001:0733a20	恨共會難，寡聞論議難，貧窮負債難，軍無	恨 共 會 難 寡 聞 論 議 難 貧 窮 負 債 難 軍 無 
T17n0790_001:0733a21	師將難，事君終身難，學道不信難，惡望	師 將 難 事 君 終 身 難 學 道 不 信 難 惡 望 
T17n0790_001:0733a22	生天難，生值佛時難，得聞佛法難，受行成	生 天 難 生 值 佛 時 難 得 聞 佛 法 難 受 行 成 
T17n0790_001:0733a23	就難；是為十二。經曰：	就 難 是 為 十 二 經 曰 
T17n0790_001:0733a24	「『人命難得，　　值佛時難，　　法難得聞，	 人 命 難 得 值 佛 時 難 法 難 得 聞 
T17n0790_001:0733a25	　　聞能行難。』	 聞 能 行 難 
T17n0790_001:0733a26	「王曰：『今與孛談，益我有智。』孛曰：『略說其要，	 王 曰 今 與 孛 談 益 我 有 智 孛 曰 略 說 其 要 
T17n0790_001:0733a27	人所當知有四十五事：修其室宅，和其家	人 所 當 知 有 四 十 五 事 修 其 室 宅 和 其 家 
T17n0790_001:0733a28	內；親於九族，信於朋友；學從明師，事必成	內 親 於 九 族 信 於 朋 友 學 從 明 師 事 必 成 
T17n0790_001:0733a29	好；才高智遠，宜守以善；富貴行恩，治產	好 才 高 智 遠 宜 守 以 善 富 貴 行 恩 治 產 
T17n0790_001:0733b01	宜慎；有財當廣方業；子幼勿付財；相善與	宜 慎 有 財 當 廣 方 業 子 幼 勿 付 財 相 善 與 
T17n0790_001:0733b02	交，苟合莫信；財在縣官，當早憂出；賣買交	交 苟 合 莫 信 財 在 縣 官 當 早 憂 出 賣 買 交 
T17n0790_001:0733b03	易，以誠勿欺；凡所投止，必先行視；所往當	易 以 誠 勿 欺 凡 所 投 止 必 先 行 視 所 往 當 
T17n0790_001:0733b04	知貴賤；入國當親善人；客宜依豪，無與強	知 貴 賤 入 國 當 親 善 人 客 宜 依 豪 無 與 強 
T17n0790_001:0733b05	諍；故富可求復；素貧勿大望；寶物莫示人；	諍 故 富 可 求 復 素 貧 勿 大 望 寶 物 莫 示 人 
T17n0790_001:0733b06	匿事莫語婦；為君當敬賢；厚勇取忠信；清者	匿 事 莫 語 婦 為 君 當 敬 賢 厚 勇 取 忠 信 清 者 
T17n0790_001:0733b07	可治國；趣事能立功；教化之紀，孝順為本；	可 治 國 趣 事 能 立 功 教 化 之 紀 孝 順 為 本 
T17n0790_001:0733b08	師徒之義，貴和以敬；欲多弟子，當務義誨；	師 徒 之 義 貴 和 以 敬 欲 多 弟 子 當 務 義 誨 
T17n0790_001:0733b09	為醫當有効驗，術淺不宜施用；病瘦當隨醫	為 醫 當 有 効 驗 術 淺 不 宜 施 用 病 瘦 當 隨 醫 
T17n0790_001:0733b10	教；飲食取節；便身知識；美食當共；博戲莫	教 飲 食 取 節 便 身 知 識 美 食 當 共 博 戲 莫 
T17n0790_001:0733b11	財命抵；所施、假貸，當手自付；證佐從正，勿	財 命 抵 所 施 假 貸 當 手 自 付 證 佐 從 正 勿 
T17n0790_001:0733b12	枉無過；諫怒以順，避惡以忍；人無貴賤，性和	枉 無 過 諫 怒 以 順 避 惡 以 忍 人 無 貴 賤 性 和 
T17n0790_001:0733b13	為好；道以守戒，清淨為上；天下大道，無過泥	為 好 道 以 守 戒 清 淨 為 上 天 下 大 道 無 過 泥 
T17n0790_001:0733b14	洹。泥洹道者，無生、老、病、死、飢、渴、寒、熱，不畏	洹 泥 洹 道 者 無 生 老 病 死 飢 渴 寒 熱 不 畏 
T17n0790_001:0733b15	水火、怨家、盜賊，亦無恩愛、貪欲、眾惡，憂患悉	水 火 怨 家 盜 賊 亦 無 恩 愛 貪 欲 眾 惡 憂 患 悉 
T17n0790_001:0733b16	滅，故曰滅度。王當自愛，我今欲退。』	滅 故 曰 滅 度 王 當 自 愛 我 今 欲 退 
T17n0790_001:0733b17	「王曰：『孛欲去者，寧復有異誡乎？』孛曰：『譬如	 王 曰 孛 欲 去 者 寧 復 有 異 誡 乎 孛 曰 譬 如 
T17n0790_001:0733b18	大水所蕩突處，雖百歲後，不當於中立城	大 水 所 蕩 突 處 雖 百 歲 後 不 當 於 中 立 城 
T17n0790_001:0733b19	郭也。其水必復，順故而來。宿惡之人，雖欲	郭 也 其 水 必 復 順 故 而 來 宿 惡 之 人 雖 欲 
T17n0790_001:0733b20	行善，故不當信。本心未滅，或復為非，不可不	行 善 故 不 當 信 本 心 未 滅 或 復 為 非 不 可 不 
T17n0790_001:0733b21	戒。人所欲為，譬如穿池，鑿之不止，必得泉	戒 人 所 欲 為 譬 如 穿 池 鑿 之 不 止 必 得 泉 
T17n0790_001:0733b22	水。事皆有漸，智者見微，能濟其命。如人健	水 事 皆 有 漸 智 者 見 微 能 濟 其 命 如 人 健 
T17n0790_001:0733b23	泅，截流度也。』	泅 截 流 度 也 
T17n0790_001:0733b24	「王曰：『前後所說，我皆貫心。舉國士女，靡不	 王 曰 前 後 所 說 我 皆 貫 心 舉 國 士 女 靡 不 
T17n0790_001:0733b25	歡喜。舊惡低伏，無敢言者。願聞其言。儻	歡 喜 舊 惡 低 伏 無 敢 言 者 願 聞 其 言 儻 
T17n0790_001:0733b26	遭異人，何知其明？』孛曰：『明者問對，種種別	遭 異 人 何 知 其 明 孛 曰 明 者 問 對 種 種 別 
T17n0790_001:0733b27	異言無不善，師法本正，以此知之。明人之	異 言 無 不 善 師 法 本 正 以 此 知 之 明 人 之 
T17n0790_001:0733b28	性，仁柔謹懿，溫雅智博。眾善所仰，無有疑	性 仁 柔 謹 懿 溫 雅 智 博 眾 善 所 仰 無 有 疑 
T17n0790_001:0733b29	也。觀其言行，心口相應；省其坐起，動靜不	也 觀 其 言 行 心 口 相 應 省 其 坐 起 動 靜 不 
T17n0790_001:0733c01	妄；察其出處，被服施為，可足知之。與明智	妄 察 其 出 處 被 服 施 為 可 足 知 之 與 明 智 
T17n0790_001:0733c02	談，宜得其意。得其意難，如把刃持毒，不可不	談 宜 得 其 意 得 其 意 難 如 把 刃 持 毒 不 可 不 
T17n0790_001:0733c03	慎也。』「王曰：『欲事明者，不失其意，為之奈何？』	慎 也 王 曰 欲 事 明 者 不 失 其 意 為 之 奈 何 
T17n0790_001:0733c04	孛曰：『敬而勿輕，聞受必行。明者識真，體道無	孛 曰 敬 而 勿 輕 聞 受 必 行 明 者 識 真 體 道 無 
T17n0790_001:0733c05	為。知來、今、往古，一歸空無。人物如化，少	為 知 來 今 往 古 一 歸 空 無 人 物 如 化 少 
T17n0790_001:0733c06	壯有老，強健則衰，生者必死，富貴無常。是	壯 有 老 強 健 則 衰 生 者 必 死 富 貴 無 常 是 
T17n0790_001:0733c07	故安當念危，盛存無常。善者加愛，不善	故 安 當 念 危 盛 存 無 常 善 者 加 愛 不 善 
T17n0790_001:0733c08	黜遠。雖有仇恨，不為施惡。柔而難犯，弱	黜 遠 雖 有 仇 恨 不 為 施 惡 柔 而 難 犯 弱 
T17n0790_001:0733c09	而難勝。明人如是，不可慢也。』	而 難 勝 明 人 如 是 不 可 慢 也 
T17n0790_001:0733c10	「王曰：『盡心愛敬，以事明智，寧有福乎？』孛曰：	 王 曰 盡 心 愛 敬 以 事 明 智 寧 有 福 乎 孛 曰 
T17n0790_001:0733c11	『智者法聖以行其仁，樂開愚朦成人之智；	 智 者 法 聖 以 行 其 仁 樂 開 愚 朦 成 人 之 智 
T17n0790_001:0733c12	治國則以惠施為善；修道則以導人為正；	治 國 則 以 惠 施 為 善 修 道 則 以 導 人 為 正 
T17n0790_001:0733c13	國家急難則能分解；進退知時無所怨尤；恩	國 家 急 難 則 能 分 解 進 退 知 時 無 所 怨 尤 恩 
T17n0790_001:0733c14	廣施大不望其報；事之得福終身無患。王	廣 施 大 不 望 其 報 事 之 得 福 終 身 無 患 王 
T17n0790_001:0734a01	其勿疑。治政之法不可失道。勸民學善，益	其 勿 疑 治 政 之 法 不 可 失 道 勸 民 學 善 益 
T17n0790_001:0734a02	國最厚。』「王曰：『誰能留孛？我心愁慘，忽忽如	國 最 厚 王 曰 誰 能 留 孛 我 心 愁 慘 忽 忽 如 
T17n0790_001:0734a03	狂！』垂泣向孛，懺悔解過。「孛曰：『如人不能	狂 垂 泣 向 孛 懺 悔 解 過 孛 曰 如 人 不 能 
T17n0790_001:0734a04	泅，不當入深水。欲報仇者，不當豫嬈。親厚	泅 不 當 入 深 水 欲 報 仇 者 不 當 豫 嬈 親 厚 
T17n0790_001:0734a05	中諍，後更相謝。雖知和解善，不如本無諍	中 諍 後 更 相 謝 雖 知 和 解 善 不 如 本 無 諍 
T17n0790_001:0734a06	也。善不能賞，反聽讒言。我如飛鳥，止	也 善 不 能 賞 反 聽 讒 言 我 如 飛 鳥 止 
T17n0790_001:0734a07	無常處。道貴清虛，不宜人間。如野火行，傍	無 常 處 道 貴 清 虛 不 宜 人 間 如 野 火 行 傍 
T17n0790_001:0734a08	樹為焦；激水破船；毒虫害人。與智從事，不	樹 為 焦 激 水 破 船 毒 虫 害 人 與 智 從 事 不 
T17n0790_001:0734a09	當擾也。草木殊性，鳥獸類分。白鶴自白，鸕	當 擾 也 草 木 殊 性 鳥 獸 類 分 白 鶴 自 白 鸕 
T17n0790_001:0734a10	鶿自黑。我與彼異，無欲於世。如田家翁生	鶿 自 黑 我 與 彼 異 無 欲 於 世 如 田 家 翁 生 
T17n0790_001:0734a11	習山藪，與之好衣，為無益也。天下有樹，其	習 山 藪 與 之 好 衣 為 無 益 也 天 下 有 樹 其 
T17n0790_001:0734a12	名反戾，主自種之，不得食實。他人竊取，果	名 反 戾 主 自 種 之 不 得 食 實 他 人 竊 取 果 
T17n0790_001:0734a13	則為出。今王如是，善安國者，而見驅逐；佞	則 為 出 今 王 如 是 善 安 國 者 而 見 驅 逐 佞 
T17n0790_001:0734a14	偽敗政，反留食祿。賓客久留，主人厭之。我	偽 敗 政 反 留 食 祿 賓 客 久 留 主 人 厭 之 我 
T17n0790_001:0734a15	宜退矣。』「王曰：『人命至重，願垂憶念！今欲自	宜 退 矣 王 曰 人 命 至 重 願 垂 憶 念 今 欲 自 
T17n0790_001:0734a16	力，事孛勝前。』「孛曰：『王雖言之，猶不得施夫人	力 事 孛 勝 前 孛 曰 王 雖 言 之 猶 不 得 施 夫 人 
T17n0790_001:0734a17	意惡。我不宜留。天下家家皆有炊食。沙門	意 惡 我 不 宜 留 天 下 家 家 皆 有 炊 食 沙 門 
T17n0790_001:0734a18	所以持鉢乞者，自樂除貪，全戒無為，遠罪	所 以 持 鉢 乞 者 自 樂 除 貪 全 戒 無 為 遠 罪 
T17n0790_001:0734a19	咎也。』「王曰：『今孛既去，莫便斷絕。願時一	咎 也 王 曰 今 孛 既 去 莫 便 斷 絕 願 時 一 
T17n0790_001:0734a20	來，使我不恨。』「孛曰：『如俱健者，猶復相見。且	來 使 我 不 恨 孛 曰 如 俱 健 者 猶 復 相 見 且 
T17n0790_001:0734a21	欲入山，以修其志。夫近而相念惡，不如遠	欲 入 山 以 修 其 志 夫 近 而 相 念 惡 不 如 遠 
T17n0790_001:0734a22	而相念善。智者以譬喻自解，請說一事。	而 相 念 善 智 者 以 譬 喻 自 解 請 說 一 事 
T17n0790_001:0734a23	譬如有人以蜜塗刀，狗得舐之，以傷其	譬 如 有 人 以 蜜 塗 刀 狗 得 舐 之 以 傷 其 
T17n0790_001:0734a24	舌。坐貪小甜，不知瘡痛。四臣如是，但美其	舌 坐 貪 小 甜 不 知 瘡 痛 四 臣 如 是 但 美 其 
T17n0790_001:0734a25	口，心如利刀。王甚戒之。自今以後若有驚	口 心 如 利 刀 王 甚 戒 之 自 今 以 後 若 有 驚 
T17n0790_001:0734a26	恐，常念孛者，眾畏必除。』「孛復言曰：『鵄梟樂	恐 常 念 孛 者 眾 畏 必 除 孛 復 言 曰 鵄 梟 樂 
T17n0790_001:0734a27	塚，群鼠糞居，百鳥栖樹，鶴處污池，物各有	塚 群 鼠 糞 居 百 鳥 栖 樹 鶴 處 污 池 物 各 有 
T17n0790_001:0734a28	性，志欲不同。我好無為，如王樂國。器雖麁	性 志 欲 不 同 我 好 無 為 如 王 樂 國 器 雖 麁 
T17n0790_001:0734a29	弊，不可便棄，各有所貯。愚賤不肖，亦不	弊 不 可 便 棄 各 有 所 貯 愚 賤 不 肖 亦 不 
T17n0790_001:0734b01	可棄，各有所用。王當識此。我猶知人，言意	可 棄 各 有 所 用 王 當 識 此 我 猶 知 人 言 意 
T17n0790_001:0734b02	所趣。如鳥集樹，先後下枝。間關趣上，見賓	所 趣 如 鳥 集 樹 先 後 下 枝 間 關 趣 上 見 賓 
T17n0790_001:0734b03	祇吠，以知中外有謀。意欲厭故，更受新也。』	祇 吠 以 知 中 外 有 謀 意 欲 厭 故 更 受 新 也 
T17n0790_001:0734b04	孛曰：『請退。』「即起出城。王與夫人啼泣送之。	孛 曰 請 退 即 起 出 城 王 與 夫 人 啼 泣 送 之 
T17n0790_001:0734b05	人民大小，莫不號怨。王行具問孛：『誰可	人 民 大 小 莫 不 號 怨 王 行 具 問 孛 誰 可 
T17n0790_001:0734b06	信者？』孛曰：『我姊子賢善，可與諮議。時時共	信 者 孛 曰 我 姊 子 賢 善 可 與 諮 議 時 時 共 
T17n0790_001:0734b07	出，巡行國中，觀民謠俗，可知消息。』王曰：	出 巡 行 國 中 觀 民 謠 俗 可 知 消 息 王 曰 
T17n0790_001:0734b08	『受教。』即與傍臣人民為孛作禮，於是別去。「孛	 受 教 即 與 傍 臣 人 民 為 孛 作 禮 於 是 別 去 孛 
T17n0790_001:0734b09	去之後，四臣縱橫於外，以佞辯為政。夫人	去 之 後 四 臣 縱 橫 於 外 以 佞 辯 為 政 夫 人 
T17n0790_001:0734b10	於內，以妖蠱事王。王意迷惑，不復憂國，奢	於 內 以 妖 蠱 事 王 王 意 迷 惑 不 復 憂 國 奢 
T17n0790_001:0734b11	婬好樂，晝夜耽荒。眾官群寮發調、受取，無	婬 好 樂 晝 夜 耽 荒 眾 官 群 寮 發 調 受 取 無 
T17n0790_001:0734b12	有道理。正平市買，不復雇直。強者陵弱，	有 道 理 正 平 市 買 不 復 雇 直 強 者 陵 弱 
T17n0790_001:0734b13	轉相抄奪，至相殺傷，不畏法禁。良民之子	轉 相 抄 奪 至 相 殺 傷 不 畏 法 禁 良 民 之 子 
T17n0790_001:0734b14	掠為奴婢。六親相失，迸竄苟活。災異相屬，	掠 為 奴 婢 六 親 相 失 迸 竄 苟 活 災 異 相 屬 
T17n0790_001:0734b15	王不能知。風雨不時，所種不收。國虛民窮，飢	王 不 能 知 風 雨 不 時 所 種 不 收 國 虛 民 窮 飢 
T17n0790_001:0734b16	餓滿道，歌詠怨聲感動鬼神。人民愁怖，亡	餓 滿 道 歌 詠 怨 聲 感 動 鬼 神 人 民 愁 怖 亡 
T17n0790_001:0734b17	去略盡，號泣而行，莫不思孛。孛如鶬鷹，臨	去 略 盡 號 泣 而 行 莫 不 思 孛 孛 如 鶬 鷹 臨 
T17n0790_001:0734b18	眾鳥上，壓伏奸人，慈育民物，如天帝釋。	眾 鳥 上 壓 伏 奸 人 慈 育 民 物 如 天 帝 釋 
T17n0790_001:0734b19	「孛姊子道人後適他郡，見國荒亂，聚落毀壞，	 孛 姊 子 道 人 後 適 他 郡 見 國 荒 亂 聚 落 毀 壞 
T17n0790_001:0734b20	人民單索，還為王說：『大臣不政，放縱劫盜，	人 民 單 索 還 為 王 說 大 臣 不 政 放 縱 劫 盜 
T17n0790_001:0734b21	掠殺無辜，殘虐無道。人怨，神怒，天屢降災。	掠 殺 無 辜 殘 虐 無 道 人 怨 神 怒 天 屢 降 災 
T17n0790_001:0734b22	遠近皆知，而王不覺。今不早圖，且無復民。』	遠 近 皆 知 而 王 不 覺 今 不 早 圖 且 無 復 民 
T17n0790_001:0734b23	「王乃驚曰：『果如孛戒。我所任者，如狼在羊中。	 王 乃 驚 曰 果 如 孛 戒 我 所 任 者 如 狼 在 羊 中 
T17n0790_001:0734b24	知民當散，如犇車逸馬。道人既告，何以教	知 民 當 散 如 犇 車 逸 馬 道 人 既 告 何 以 教 
T17n0790_001:0734b25	之？』「道人曰：『孛去，國亂，皆由奸臣。王宜更計，	之 道 人 曰 孛 去 國 亂 皆 由 奸 臣 王 宜 更 計 
T17n0790_001:0734b26	國尚可復。願一循行，目見、耳聞，當知其實。』	國 尚 可 復 願 一 循 行 目 見 耳 聞 當 知 其 實 
T17n0790_001:0734b27	「王即與道人私出，案行國界。見數十童女，	 王 即 與 道 人 私 出 案 行 國 界 見 數 十 童 女 
T17n0790_001:0734b28	年皆五六十，衣服弊壞，呼嗟而行。道人問曰：	年 皆 五 六 十 衣 服 弊 壞 呼 嗟 而 行 道 人 問 曰 
T17n0790_001:0734b29	『諸女年大，何以不嫁？』答曰：『當使王家窮困，	 諸 女 年 大 何 以 不 嫁 答 曰 當 使 王 家 窮 困 
T17n0790_001:0734c01	如我快也！』道人曰：『汝言非也。王者位尊，	如 我 快 也 道 人 曰 汝 言 非 也 王 者 位 尊 
T17n0790_001:0734c02	何能憂汝？』女曰：『不然。王治不政，使國飢荒。	何 能 憂 汝 女 曰 不 然 王 治 不 政 使 國 飢 荒 
T17n0790_001:0734c03	夜則困於盜賊，晝則窮於胥吏。衣食不	夜 則 困 於 盜 賊 晝 則 窮 於 胥 吏 衣 食 不 
T17n0790_001:0734c04	供，誰當嫁娶我也！』「王復前行。見諸老母衣	供 誰 當 嫁 娶 我 也 王 復 前 行 見 諸 老 母 衣 
T17n0790_001:0734c05	不蓋形，身羸目瞑，啼哭而行。道人問曰：『皆	不 蓋 形 身 羸 目 瞑 啼 哭 而 行 道 人 問 曰 皆 
T17n0790_001:0734c06	有何憂？』答曰：『當使國王窮、盲如我，快耶！』道	有 何 憂 答 曰 當 使 國 王 窮 盲 如 我 快 耶 道 
T17n0790_001:0734c07	人曰：『是言非也。老自目瞑，王有何過？』諸母	人 曰 是 言 非 也 老 自 目 瞑 王 有 何 過 諸 母 
T17n0790_001:0734c08	曰：『我夜為盜所劫，晝為吏所奪。窮行採薪，	曰 我 夜 為 盜 所 劫 晝 為 吏 所 奪 窮 行 採 薪 
T17n0790_001:0734c09	觸犯毒螫，使我如此。非王惡耶？』「王復前行。	觸 犯 毒 螫 使 我 如 此 非 王 惡 耶 王 復 前 行 
T17n0790_001:0734c10	見一女人跪搆牛乳，為牛所踏，躄地罵	見 一 女 人 跪 搆 牛 乳 為 牛 所 踏 躄 地 罵 
T17n0790_001:0734c11	曰：『當踏王婦，如我快也！』道人問曰：『牛自踏	曰 當 踏 王 婦 如 我 快 也 道 人 問 曰 牛 自 踏 
T17n0790_001:0734c12	汝，王家何過？』答曰：『王治不政，使國荒亂，	汝 王 家 何 過 答 曰 王 治 不 政 使 國 荒 亂 
T17n0790_001:0734c13	盜賊不禁，令我善牛見奪，為弊牛所踏。非	盜 賊 不 禁 令 我 善 牛 見 奪 為 弊 牛 所 踏 非 
T17n0790_001:0734c14	王惡耶？』道人言：『汝自無德，不能搆牛。』女	王 惡 耶 道 人 言 汝 自 無 德 不 能 搆 牛 女 
T17n0790_001:0735a01	曰：『不然。若王家善，孛自當留，國不亂也。』「王	曰 不 然 若 王 家 善 孛 自 當 留 國 不 亂 也 王 
T17n0790_001:0735a02	復前行。見烏啄蝦蟇，蝦蟇罵曰：『當使惡王見	復 前 行 見 烏 啄 蝦 蟇 蝦 蟇 罵 曰 當 使 惡 王 見 
T17n0790_001:0735a03	噉，如我快也！』道人曰：『汝自為烏所噉，王	噉 如 我 快 也 道 人 曰 汝 自 為 烏 所 噉 王 
T17n0790_001:0735a04	當護汝耶？』答曰：『不望護也。王無恩澤，政	當 護 汝 耶 答 曰 不 望 護 也 王 無 恩 澤 政 
T17n0790_001:0735a05	治不平，祭祀廢絕，天旱水竭，故使我身烏	治 不 平 祭 祀 廢 絕 天 旱 水 竭 故 使 我 身 烏 
T17n0790_001:0735a06	見噉耳。』蝦蟇喚曰：『知為政者，棄一惡人	見 噉 耳 蝦 蟇 喚 曰 知 為 政 者 棄 一 惡 人 
T17n0790_001:0735a07	以成一家；棄一惡家以成一鄉。不知政者，	以 成 一 家 棄 一 惡 家 以 成 一 鄉 不 知 政 者 
T17n0790_001:0735a08	民物失所，天下怨訟。』「道人曰：『百姓無罪，呼嗟	民 物 失 所 天 下 怨 訟 道 人 曰 百 姓 無 罪 呼 嗟 
T17n0790_001:0735a09	感天。神使蝦蟇降語如此。王自具見，宜退	感 天 神 使 蝦 蟇 降 語 如 此 王 自 具 見 宜 退 
T17n0790_001:0735a10	惡人。改往修來，與民更始。如種善地，雨澤	惡 人 改 往 修 來 與 民 更 始 如 種 善 地 雨 澤 
T17n0790_001:0735a11	以時，何憂不熟！』王曰：『今當任誰？』道人言：『宜急	以 時 何 憂 不 熟 王 曰 今 當 任 誰 道 人 言 宜 急 
T17n0790_001:0735a12	請孛。孛仁聖、知時，反國必安。』「王還，即遣使	請 孛 孛 仁 聖 知 時 反 國 必 安 王 還 即 遣 使 
T17n0790_001:0735a13	者入山請孛，言：『若孛不還者，當向叩頭	者 入 山 請 孛 言 若 孛 不 還 者 當 向 叩 頭 
T17n0790_001:0735a14	道：「我自知怨負萬民，憂不能食，須待孛到。」	道 我 自 知 怨 負 萬 民 憂 不 能 食 須 待 孛 到 
T17n0790_001:0735a15	孛素慈仁，憂念十方。知我國荒，想必來也。』	孛 素 慈 仁 憂 念 十 方 知 我 國 荒 想 必 來 也 
T17n0790_001:0735a16	「使者受命，往到孛所，稽首白言：『大王慇懃致	 使 者 受 命 往 到 孛 所 稽 首 白 言 大 王 慇 懃 致 
T17n0790_001:0735a17	敬無量。自知罪過深重，違失聖意，使國荒亂，	敬 無 量 自 知 罪 過 深 重 違 失 聖 意 使 國 荒 亂 
T17n0790_001:0735a18	百姓窮困，涕泣思孛，不能飲食。願垂愍念，	百 姓 窮 困 涕 泣 思 孛 不 能 飲 食 願 垂 愍 念 
T17n0790_001:0735a19	一來相見也！』「孛哀人民故，隨使者還。道	一 來 相 見 也 孛 哀 人 民 故 隨 使 者 還 道 
T17n0790_001:0735a20	見死獼猴，故剝取其皮，欲以生語。國人	見 死 獼 猴 故 剝 取 其 皮 欲 以 生 語 國 人 
T17n0790_001:0735a21	聞孛來，皆出界迎。孛到城外，止故精舍。「王出	聞 孛 來 皆 出 界 迎 孛 到 城 外 止 故 精 舍 王 出 
T17n0790_001:0735a22	相見，作禮問訊畢，一面坐，叉手謝孛言：	相 見 作 禮 問 訊 畢 一 面 坐 叉 手 謝 孛 言 
T17n0790_001:0735a23	『空頑不及，虐負萬民。請自悔勵，幸遂原之！』	 空 頑 不 及 虐 負 萬 民 請 自 悔 勵 幸 遂 原 之 
T17n0790_001:0735a24	孛曰：『甚善。』「四臣過，耳語。孛曰：『卿等無過，何	孛 曰 甚 善 四 臣 過 耳 語 孛 曰 卿 等 無 過 何 
T17n0790_001:0735a25	不公談？』四臣恚曰：『凡為沙門，欲望天福，人	不 公 談 四 臣 恚 曰 凡 為 沙 門 欲 望 天 福 人 
T17n0790_001:0735a26	皆稱善，不當殺獼猴取其皮也！』孛曰：『卿等	皆 稱 善 不 當 殺 獼 猴 取 其 皮 也 孛 曰 卿 等 
T17n0790_001:0735a27	自迷惑，不別真偽耳。是非、好惡天悉知	自 迷 惑 不 別 真 偽 耳 是 非 好 惡 天 悉 知 
T17n0790_001:0735a28	之。苦樂有本，不可強力。為惡罪追，雖久不	之 苦 樂 有 本 不 可 強 力 為 惡 罪 追 雖 久 不 
T17n0790_001:0735a29	解。作善福隨，終不敗亡。禍福在己，愚謂之	解 作 善 福 隨 終 不 敗 亡 禍 福 在 己 愚 謂 之 
T17n0790_001:0735b01	遠。以我剝皮而殺獼猴，難此似是。卿曹默	遠 以 我 剝 皮 而 殺 獼 猴 難 此 似 是 卿 曹 默 
T17n0790_001:0735b02	默，為奸不止，相教事耶！言命在天，謂善無	默 為 奸 不 止 相 教 事 耶 言 命 在 天 謂 善 無 
T17n0790_001:0735b03	益，為惡無殃。禍福之報，自然如響，響應隨	益 為 惡 無 殃 禍 福 之 報 自 然 如 響 響 應 隨 
T17n0790_001:0735b04	聲，非從天墮。卿等作惡，豈不自識？雖欲誣	聲 非 從 天 墮 卿 等 作 惡 豈 不 自 識 雖 欲 誣 
T17n0790_001:0735b05	之，自然不聽。此非諫我，為自中耳。卿一人	之 自 然 不 聽 此 非 諫 我 為 自 中 耳 卿 一 人 
T17n0790_001:0735b06	言：「人死神滅，不復生」者，是聖語耶？從意出	言 人 死 神 滅 不 復 生 者 是 聖 語 耶 從 意 出 
T17n0790_001:0735b07	乎！自欲為惡，反言：「作善無福，為惡無殃。」夫	乎 自 欲 為 惡 反 言 作 善 無 福 為 惡 無 殃 夫 
T17n0790_001:0735b08	天之明象，日、月、星辰列現於上，誰為之者？』	天 之 明 象 日 月 星 辰 列 現 於 上 誰 為 之 者 
T17n0790_001:0735b09	四臣默然。「孛復曰：『天地之間，一由罪福。人	四 臣 默 然 孛 復 曰 天 地 之 間 一 由 罪 福 人 
T17n0790_001:0735b10	作善惡，如影隨形。死者棄身，其行不亡。譬	作 善 惡 如 影 隨 形 死 者 棄 身 其 行 不 亡 譬 
T17n0790_001:0735b11	如種穀，種敗於下，根生莖葉，實出於上，作	如 種 穀 種 敗 於 下 根 生 莖 葉 實 出 於 上 作 
T17n0790_001:0735b12	行不斷。譬如燈燭展轉然之，故炷雖消，火	行 不 斷 譬 如 燈 燭 展 轉 然 之 故 炷 雖 消 火 
T17n0790_001:0735b13	續不滅。行有罪福，如人夜書，火滅字存。魂神	續 不 滅 行 有 罪 福 如 人 夜 書 火 滅 字 存 魂 神 
T17n0790_001:0735b14	隨行，轉生不斷。卿曹意志，自以為高。如人	隨 行 轉 生 不 斷 卿 曹 意 志 自 以 為 高 如 人 
T17n0790_001:0735b15	殺親，可無罪乎？』「四臣答言：『夫蔭其枝者，不摘	殺 親 可 無 罪 乎 四 臣 答 言 夫 蔭 其 枝 者 不 摘 
T17n0790_001:0735b16	其葉。何況殺親而當無罪！』「孛曰：『然卿難我	其 葉 何 況 殺 親 而 當 無 罪 孛 曰 然 卿 難 我 
T17n0790_001:0735b17	似是。吾取死皮，而尚訊之。卿曹所為，法	似 是 吾 取 死 皮 而 尚 訊 之 卿 曹 所 為 法 
T17n0790_001:0735b18	當云何？卿一人言：「人死神滅，不復生。」一人	當 云 何 卿 一 人 言 人 死 神 滅 不 復 生 一 人 
T17n0790_001:0735b19	言：「苦樂在天。」一人言：「作善無福，為惡無	言 苦 樂 在 天 一 人 言 作 善 無 福 為 惡 無 
T17n0790_001:0735b20	殃。」一人自怙知占星宿，外陽為善，內陰	殃 一 人 自 怙 知 占 星 宿 外 陽 為 善 內 陰 
T17n0790_001:0735b21	為奸。譬如偽金，其中純銅。貌飾美辭，心行	為 奸 譬 如 偽 金 其 中 純 銅 貌 飾 美 辭 心 行 
T17n0790_001:0735b22	讒賊。如狼在羊中，主不能覺。天下惡人亦	讒 賊 如 狼 在 羊 中 主 不 能 覺 天 下 惡 人 亦 
T17n0790_001:0735b23	稱為道。被髮臥地，道說經戒，專行諂欺，貪利	稱 為 道 被 髮 臥 地 道 說 經 戒 專 行 諂 欺 貪 利 
T17n0790_001:0735b24	欲得。愚人信伏，如雨掩塵。群妖相厭，如水	欲 得 愚 人 信 伏 如 雨 掩 塵 群 妖 相 厭 如 水 
T17n0790_001:0735b25	流溢，不時入海，多所傷敗。惟有聖人能濟	流 溢 不 時 入 海 多 所 傷 敗 惟 有 聖 人 能 濟 
T17n0790_001:0735b26	天下，化惡授善，莫不蒙祐。若善無福，惡無	天 下 化 惡 授 善 莫 不 蒙 祐 若 善 無 福 惡 無 
T17n0790_001:0735b27	殃者，古聖何故造制經典，授王利劍？夫行	殃 者 古 聖 何 故 造 制 經 典 授 王 利 劍 夫 行 
T17n0790_001:0735b28	有報，其法自然，善者受福，惡者受殃。天之所	有 報 其 法 自 然 善 者 受 福 惡 者 受 殃 天 之 所 
T17n0790_001:0735b29	疾，禍無久遲，陰德雖隱，後無不障。故國	疾 禍 無 久 遲 陰 德 雖 隱 後 無 不 障 故 國 
T17n0790_001:0735c01	立王，王政法天，任賢使能賞善伐奸，各	立 王 王 政 法 天 任 賢 使 能 賞 善 伐 奸 各 
T17n0790_001:0735c02	隨其行，如響應聲。人死神去，隨行往生，如	隨 其 行 如 響 應 聲 人 死 神 去 隨 行 往 生 如 
T17n0790_001:0735c03	車輪轉，不得離地。信哉罪福，不可誣也。人	車 輪 轉 不 得 離 地 信 哉 罪 福 不 可 誣 也 人 
T17n0790_001:0735c04	行至誠，鬼神助之。惡雖不覺，終必受殃，故	行 至 誠 鬼 神 助 之 惡 雖 不 覺 終 必 受 殃 故 
T17n0790_001:0735c05	當戒慎，遠惡知慚。若皆為善，稟氣當同。不	當 戒 慎 遠 惡 知 慚 若 皆 為 善 稟 氣 當 同 不 
T17n0790_001:0735c06	善者多，或有不平，或壽不壽，多病少病，醜陋	善 者 多 或 有 不 平 或 壽 不 壽 多 病 少 病 醜 陋 
T17n0790_001:0735c07	端正，貧富貴賤，賢愚不均，至有盲、聾、瘖、瘂、	端 正 貧 富 貴 賤 賢 愚 不 均 至 有 盲 聾 瘖 瘂 
T17n0790_001:0735c08	跛蹇、隆殘，百病皆由宿命行惡所致。其受	跛 蹇 隆 殘 百 病 皆 由 宿 命 行 惡 所 致 其 受 
T17n0790_001:0735c09	百福，人所樂者，則是故世行善使然。積德	百 福 人 所 樂 者 則 是 故 世 行 善 使 然 積 德 
T17n0790_001:0735c10	忠政，故有日、月、星辰，有天，有人、帝王、豪貴，	忠 政 故 有 日 月 星 辰 有 天 有 人 帝 王 豪 貴 
T17n0790_001:0735c11	是明證也。何可言無？宜熟思之，勿謂不然。』	是 明 證 也 何 可 言 無 宜 熟 思 之 勿 謂 不 然 
T17n0790_001:0735c12	孛說是時，王與臣民無不解悅。「孛復曰：『古	孛 說 是 時 王 與 臣 民 無 不 解 悅 孛 復 曰 古 
T17n0790_001:0735c13	昔有王，名為狗獵。池中生甜魚，甘而少骨。	昔 有 王 名 為 狗 獵 池 中 生 甜 魚 甘 而 少 骨 
T17n0790_001:0735c14	王使一人監護，令日獻八魚。其監亦日竊	王 使 一 人 監 護 令 日 獻 八 魚 其 監 亦 日 竊 
T17n0790_001:0735c15	食八魚。王覺魚減，更立八監，使共守護。八	食 八 魚 王 覺 魚 減 更 立 八 監 使 共 守 護 八 
T17n0790_001:0736a01	監又各日竊八魚。守之者多，魚為之盡。今	監 又 各 日 竊 八 魚 守 之 者 多 魚 為 之 盡 今 
T17n0790_001:0736a02	王如是，所任不少，為亂益甚。譬如人摘生	王 如 是 所 任 不 少 為 亂 益 甚 譬 如 人 摘 生 
T17n0790_001:0736a03	果，既亡其種，食之無味。王欲為治，不用賢	果 既 亡 其 種 食 之 無 味 王 欲 為 治 不 用 賢 
T17n0790_001:0736a04	人，既失其民，後又無福。治國不正，則使天	人 既 失 其 民 後 又 無 福 治 國 不 正 則 使 天 
T17n0790_001:0736a05	下有諍奪之心。如人治產，不勤用心，則	下 有 諍 奪 之 心 如 人 治 產 不 勤 用 心 則 
T17n0790_001:0736a06	財日耗。國有勇武習戰陣者，不足其意，則弱	財 日 耗 國 有 勇 武 習 戰 陣 者 不 足 其 意 則 弱 
T17n0790_001:0736a07	其國。為王不敬道德，不事高明，生則賢者	其 國 為 王 不 敬 道 德 不 事 高 明 生 則 賢 者 
T17n0790_001:0736a08	不歸，死則神不生天。掠殺無辜，使天下怨	不 歸 死 則 神 不 生 天 掠 殺 無 辜 使 天 下 怨 
T17n0790_001:0736a09	訟，則天降災，身失令名。治國以法，為政得	訟 則 天 降 災 身 失 令 名 治 國 以 法 為 政 得 
T17n0790_001:0736a10	忠，敬長愛少，孝順奉善，現世安吉，死得	忠 敬 長 愛 少 孝 順 奉 善 現 世 安 吉 死 得 
T17n0790_001:0736a11	生天。譬如牛行，其道直正，餘牛皆從。尊貴	生 天 譬 如 牛 行 其 道 直 正 餘 牛 皆 從 尊 貴 
T17n0790_001:0736a12	有道，率下以正，遠近伏化，則致太平。為	有 道 率 下 以 正 遠 近 伏 化 則 致 太 平 為 
T17n0790_001:0736a13	君當明，探古達今，動靜知時，剛柔得理，惠	君 當 明 探 古 達 今 動 靜 知 時 剛 柔 得 理 惠 
T17n0790_001:0736a14	下利民，有施平均。如是則世世豪貴，後	下 利 民 有 施 平 均 如 是 則 世 世 豪 貴 後 
T17n0790_001:0736a15	可得泥洹之道。』眾坐皆喜，稱善無量。「王即	可 得 泥 洹 之 道 眾 坐 皆 喜 稱 善 無 量 王 即 
T17n0790_001:0736a16	避坐，稽首白言：『今孛所語，譬如疾風吹却	避 坐 稽 首 白 言 今 孛 所 語 譬 如 疾 風 吹 却 
T17n0790_001:0736a17	雲雨。幸卒慈念，垂化如前。』孛即起行，隨王	雲 雨 幸 卒 慈 念 垂 化 如 前 孛 即 起 行 隨 王 
T17n0790_001:0736a18	入宮。四臣愚癡，於是見廢。孛復治國，恩潤滂	入 宮 四 臣 愚 癡 於 是 見 廢 孛 復 治 國 恩 潤 滂 
T17n0790_001:0736a19	流，風雨時節，五穀豐熟，人民歡喜，四方雲	流 風 雨 時 節 五 穀 豐 熟 人 民 歡 喜 四 方 雲 
T17n0790_001:0736a20	集，上下和樂，遂致太平。」佛言：「時孛者，今	集 上 下 和 樂 遂 致 太 平 佛 言 時 孛 者 今 
T17n0790_001:0736a21	我身是也。姊子道人，則阿難是。時王藍	我 身 是 也 姊 子 道 人 則 阿 難 是 時 王 藍 
T17n0790_001:0736a22	達，今卑先匿是。時夫人，則好首是。時	達 今 卑 先 匿 是 時 夫 人 則 好 首 是 時 
T17n0790_001:0736a23	犬賓祇者，車匿是。時四大臣，則今四道人	犬 賓 祇 者 車 匿 是 時 四 大 臣 則 今 四 道 人 
T17n0790_001:0736a24	殺好首者是。時語蝦蟇者，今得羅漢漚	殺 好 首 者 是 時 語 蝦 蟇 者 今 得 羅 漢 漚 
T17n0790_001:0736a25	陀耶是。我為菩薩，世世行善，勤苦積德無	陀 耶 是 我 為 菩 薩 世 世 行 善 勤 苦 積 德 無 
T17n0790_001:0736a26	央數劫。為萬民故，今自致得佛，所願皆得。	央 數 劫 為 萬 民 故 今 自 致 得 佛 所 願 皆 得 
T17n0790_001:0736a27	諸值我時聞經法者，宜各精進，為善勿懈。」	諸 值 我 時 聞 經 法 者 宜 各 精 進 為 善 勿 懈 
T17n0790_001:0736a28	佛說是已，有三億人得踐道迹，皆受五戒，	佛 說 是 已 有 三 億 人 得 踐 道 迹 皆 受 五 戒 
T17n0790_001:0736a29	歡喜奉行。	歡 喜 奉 行 
T17n0790_001:0736b01	佛說孛經抄	佛 說 孛 經 抄 
