T48n2018_001:0993c12	永明智覺禪師唯心訣	永 明 智 覺 禪 師 唯 心 訣 
T48n2018_001:0993c14	詳夫心者，非真妄有無之所辨，豈文言句義	詳 夫 心 者 非 真 妄 有 無 之 所 辨 豈 文 言 句 義 
T48n2018_001:0993c15	之能述乎！然眾聖歌詠、往哲詮量，非不洞明，	之 能 述 乎 然 眾 聖 歌 詠 往 哲 詮 量 非 不 洞 明 
T48n2018_001:0993c16	為物故耳。是以千途異說，隨順機宜，無不指	為 物 故 耳 是 以 千 途 異 說 隨 順 機 宜 無 不 指 
T48n2018_001:0993c17	歸一法而已。故《般若》唯言無二，《法華》但說一	歸 一 法 而 已 故 般 若 唯 言 無 二 法 華 但 說 一 
T48n2018_001:0993c18	乘，《思益》平等如如，《華嚴》純真法界，《圓覺》建立	乘 思 益 平 等 如 如 華 嚴 純 真 法 界 圓 覺 建 立 
T48n2018_001:0993c19	一切，《楞嚴》含裹十方，《大集》染淨融通，《寶積》根	一 切 楞 嚴 含 裹 十 方 大 集 染 淨 融 通 寶 積 根 
T48n2018_001:0993c20	塵泯合，《涅槃》咸安祕藏，《淨名》無非道場。統攝	塵 泯 合 涅 槃 咸 安 祕 藏 淨 名 無 非 道 場 統 攝 
T48n2018_001:0993c21	包含，事無不盡；籠羅該括，理無不歸。是以一	包 含 事 無 不 盡 籠 羅 該 括 理 無 不 歸 是 以 一 
T48n2018_001:0993c22	法千名，應緣立號，不可滯方便之說、迷隨事	法 千 名 應 緣 立 號 不 可 滯 方 便 之 說 迷 隨 事 
T48n2018_001:0993c23	之名，謂眾生非真、諸佛是實。若悟一法，萬法	之 名 謂 眾 生 非 真 諸 佛 是 實 若 悟 一 法 萬 法 
T48n2018_001:0993c24	圓通，塵劫凝滯當下氷消、無邊妙義一時通	圓 通 塵 劫 凝 滯 當 下 氷 消 無 邊 妙 義 一 時 通 
T48n2018_001:0993c25	盡，深徹法源之底、洞探諸佛之機，不動微毫	盡 深 徹 法 源 之 底 洞 探 諸 佛 之 機 不 動 微 毫 
T48n2018_001:0993c26	之功、匪移絲髮之步，優游沙界、遍歷道場，	之 功 匪 移 絲 髮 之 步 優 游 沙 界 遍 歷 道 場 
T48n2018_001:0993c27	何佛剎而不登？何法會而不涉？無一相而非	何 佛 剎 而 不 登 何 法 會 而 不 涉 無 一 相 而 非 
T48n2018_001:0993c28	實相，無一因而非圓因，恒沙如來煥若目	實 相 無 一 因 而 非 圓 因 恒 沙 如 來 煥 若 目 
T48n2018_001:0993c29	前、十方佛法皎然掌內，高低岳瀆共轉根本	前 十 方 佛 法 皎 然 掌 內 高 低 岳 瀆 共 轉 根 本 
T48n2018_001:0994a01	法輪、大小鱗毛普現色身三昧，處一座而十	法 輪 大 小 鱗 毛 普 現 色 身 三 昧 處 一 座 而 十 
T48n2018_001:0994a02	方俱現、演一音而沙界齊聞，談玄顯妙而不	方 俱 現 演 一 音 而 沙 界 齊 聞 談 玄 顯 妙 而 不 
T48n2018_001:0994a03	壞凡倫、千變萬化而未離真際，與三世佛一	壞 凡 倫 千 變 萬 化 而 未 離 真 際 與 三 世 佛 一 
T48n2018_001:0994a04	時成道、共十類生同日涅槃。擊法鼓於魔宮、	時 成 道 共 十 類 生 同 日 涅 槃 擊 法 鼓 於 魔 宮 
T48n2018_001:0994a05	震法雷於邪域，履逆而自順、處剛而自柔，	震 法 雷 於 邪 域 履 逆 而 自 順 處 剛 而 自 柔 
T48n2018_001:0994a06	臨高而不危、在滿而不溢，可謂端居絕學之	臨 高 而 不 危 在 滿 而 不 溢 可 謂 端 居 絕 學 之 
T48n2018_001:0994a07	地、深履無為之源，入眾妙之玄門、遊一實之	地 深 履 無 為 之 源 入 眾 妙 之 玄 門 遊 一 實 之 
T48n2018_001:0994a08	境界。無一法本有、無一法始成，泯中邊、絕前	境 界 無 一 法 本 有 無 一 法 始 成 泯 中 邊 絕 前 
T48n2018_001:0994a09	後，印同異、一去來，萬境齊觀，一際平等。明知	後 印 同 異 一 去 來 萬 境 齊 觀 一 際 平 等 明 知 
T48n2018_001:0994a10	三寶常現，我土不燒；梵音恒聞，慧光常照。此	三 寶 常 現 我 土 不 燒 梵 音 恒 聞 慧 光 常 照 此 
T48n2018_001:0994a11	大寂三昧、金剛定門，今古咸然、聖凡齊等，如	大 寂 三 昧 金 剛 定 門 今 古 咸 然 聖 凡 齊 等 如 
T48n2018_001:0994a12	一滴之水，與渤澥之潤性無差；若芥孔之空，	一 滴 之 水 與 渤 澥 之 潤 性 無 差 若 芥 孔 之 空 
T48n2018_001:0994a13	等太虛之容納非別。信之者功超遠劫、明之	等 太 虛 之 容 納 非 別 信 之 者 功 超 遠 劫 明 之 
T48n2018_001:0994a14	者秖在剎那。此一際之法門，真無方之大道。	者 秖 在 剎 那 此 一 際 之 法 門 真 無 方 之 大 道 
T48n2018_001:0994a15	聚一塵而非合、散眾剎而非分，和光而不群、	聚 一 塵 而 非 合 散 眾 剎 而 非 分 和 光 而 不 群 
T48n2018_001:0994a16	同塵而不染，超出而不離、冥合而無歸，養育	同 塵 而 不 染 超 出 而 不 離 冥 合 而 無 歸 養 育 
T48n2018_001:0994a17	凡聖而無質像可觀、興建法界而無名字可	凡 聖 而 無 質 像 可 觀 興 建 法 界 而 無 名 字 可 
T48n2018_001:0994a18	立，依蔭草木、籠罩古今。遍界遍空，穹蒼不能	立 依 蔭 草 木 籠 罩 古 今 遍 界 遍 空 穹 蒼 不 能 
T48n2018_001:0994a19	覆其體；常照常現，鐵圍不能匿其輝；無住無	覆 其 體 常 照 常 現 鐵 圍 不 能 匿 其 輝 無 住 無 
T48n2018_001:0994a20	依，塵勞不能易其性；非純非雜，萬法不能隱	依 塵 勞 不 能 易 其 性 非 純 非 雜 萬 法 不 能 隱 
T48n2018_001:0994a21	其真。閴爾無聲而群音揭地、蕩然無相而眾	其 真 閴 爾 無 聲 而 群 音 揭 地 蕩 然 無 相 而 眾 
T48n2018_001:0994a22	像參天，相入而物境千差、相即而森羅一味。	像 參 天 相 入 而 物 境 千 差 相 即 而 森 羅 一 味 
T48n2018_001:0994a23	不從事而失體，非共非分；不守性而任緣，亦	不 從 事 而 失 體 非 共 非 分 不 守 性 而 任 緣 亦 
T48n2018_001:0994a24	同亦別。是以即性之相故，無妨建立；即理	同 亦 別 是 以 即 性 之 相 故 無 妨 建 立 即 理 
T48n2018_001:0994a25	之事故，不翳真常；以空之有故，豈礙繁興；以	之 事 故 不 翳 真 常 以 空 之 有 故 豈 礙 繁 興 以 
T48n2018_001:0994a26	靜之動故，何虧湛寂。言一則大小相入，言異	靜 之 動 故 何 虧 湛 寂 言 一 則 大 小 相 入 言 異 
T48n2018_001:0994a27	則高下俱平；言有則理體寂然，言無則事用	則 高 下 俱 平 言 有 則 理 體 寂 然 言 無 則 事 用 
T48n2018_001:0994a28	不廢。雖起而常滅，世相含虛；雖寂而恒生，法	不 廢 雖 起 而 常 滅 世 相 含 虛 雖 寂 而 恒 生 法 
T48n2018_001:0994a29	界出現；任動而常住，萬化不移；任隱而恒興，	界 出 現 任 動 而 常 住 萬 化 不 移 任 隱 而 恒 興 
T48n2018_001:0994b01	一體隨應。無假而幻相和合，無實而真性湛	一 體 隨 應 無 假 而 幻 相 和 合 無 實 而 真 性 湛 
T48n2018_001:0994b02	然；無成而異質交輝，無壞而諸緣互絕。境雖	然 無 成 而 異 質 交 輝 無 壞 而 諸 緣 互 絕 境 雖 
T48n2018_001:0994b03	現而無現性、智雖照而無照功，寂用非差，能	現 而 無 現 性 智 雖 照 而 無 照 功 寂 用 非 差 能 
T48n2018_001:0994b04	所一際。狀同淨鏡，萬像而不能趒形；性若	所 一 際 狀 同 淨 鏡 萬 像 而 不 能 趒 形 性 若 
T48n2018_001:0994b05	澄空，眾相而不能離體。為常住藏，作變通門；	澄 空 眾 相 而 不 能 離 體 為 常 住 藏 作 變 通 門 
T48n2018_001:0994b06	湛爾堅凝，恒隨物化；紛然起作，不動真如。男	湛 爾 堅 凝 恒 隨 物 化 紛 然 起 作 不 動 真 如 男 
T48n2018_001:0994b07	身沒、女身彰，東方入、西方起。當存而正泯，在	身 沒 女 身 彰 東 方 入 西 方 起 當 存 而 正 泯 在 
T48n2018_001:0994b08	卷而恒舒，普注而不迂，俱遍而無在。舉一	卷 而 恒 舒 普 注 而 不 迂 俱 遍 而 無 在 舉 一 
T48n2018_001:0994b09	塵，列無邊剎土；指一念，樹無盡古今。居一相	塵 列 無 邊 剎 土 指 一 念 樹 無 盡 古 今 居 一 相 
T48n2018_001:0994b10	而非升，即淨隨染；驟五趣而不墜，處濁恒	而 非 升 即 淨 隨 染 驟 五 趣 而 不 墜 處 濁 恒 
T48n2018_001:0994b11	清。外望無盈餘，內窺無積聚；觸目而不見，滿	清 外 望 無 盈 餘 內 窺 無 積 聚 觸 目 而 不 見 滿 
T48n2018_001:0994b12	耳而不聞；盈懷而無知，遍量而非覺；本成而	耳 而 不 聞 盈 懷 而 無 知 遍 量 而 非 覺 本 成 而 
T48n2018_001:0994b13	非故，今現而非新；不磨而自明，弗瑩而自淨。	非 故 今 現 而 非 新 不 磨 而 自 明 弗 瑩 而 自 淨 
T48n2018_001:0994b14	可謂妙體常住，靈光靡沈，至德遐周，神性獨	可 謂 妙 體 常 住 靈 光 靡 沈 至 德 遐 周 神 性 獨 
T48n2018_001:0994b15	立。眾妙群靈而普會，為萬法之王；三乘五性	立 眾 妙 群 靈 而 普 會 為 萬 法 之 王 三 乘 五 性 
T48n2018_001:0994b16	而冥歸，作千聖之母。獨尊獨貴、無比無儔，實	而 冥 歸 作 千 聖 之 母 獨 尊 獨 貴 無 比 無 儔 實 
T48n2018_001:0994b17	大道源，是真法要。玄蹤不定，任物性以方圓；	大 道 源 是 真 法 要 玄 蹤 不 定 任 物 性 以 方 圓 
T48n2018_001:0994b18	妙應無從，逐機情而隱顯。是以本生末而末	妙 應 無 從 逐 機 情 而 隱 顯 是 以 本 生 末 而 末 
T48n2018_001:0994b19	表本，體用互興；真成俗而俗立真，凡聖交映；	表 本 體 用 互 興 真 成 俗 而 俗 立 真 凡 聖 交 映 
T48n2018_001:0994b20	此顯彼而彼分此，主伴齊參；生成佛而佛度	此 顯 彼 而 彼 分 此 主 伴 齊 參 生 成 佛 而 佛 度 
T48n2018_001:0994b21	生，因果相徹。境無自性而他成自，心無自性	生 因 果 相 徹 境 無 自 性 而 他 成 自 心 無 自 性 
T48n2018_001:0994b22	而自成他；理不成就而一即多，事不成就而	而 自 成 他 理 不 成 就 而 一 即 多 事 不 成 就 而 
T48n2018_001:0994b23	多即一。相雖虛而恒冥一體，性雖實而常在	多 即 一 相 雖 虛 而 恒 冥 一 體 性 雖 實 而 常 在 
T48n2018_001:0994b24	萬緣；雖顯露而難以情求，任超絕而無妨大	萬 緣 雖 顯 露 而 難 以 情 求 任 超 絕 而 無 妨 大 
T48n2018_001:0994b25	用。縱橫幻境，在一性而融真；寂滅靈空，寄森	用 縱 橫 幻 境 在 一 性 而 融 真 寂 滅 靈 空 寄 森 
T48n2018_001:0994b26	羅而顯相。諦智相發、染淨更熏，隨有力無力	羅 而 顯 相 諦 智 相 發 染 淨 更 熏 隨 有 力 無 力 
T48n2018_001:0994b27	而出沒無恒、逐緣成緣散而卷舒不定，相攝	而 出 沒 無 恒 逐 緣 成 緣 散 而 卷 舒 不 定 相 攝 
T48n2018_001:0994b28	則纖塵不現、相資則萬境俱生。來如水月之	則 纖 塵 不 現 相 資 則 萬 境 俱 生 來 如 水 月 之 
T48n2018_001:0994b29	頓呈、去若幻雲之忽散，動寂無礙，涉入虛融；	頓 呈 去 若 幻 雲 之 忽 散 動 寂 無 礙 涉 入 虛 融 
T48n2018_001:0994c01	互奪互存，靈通莫測；不出不在，妙性無方。智	互 奪 互 存 靈 通 莫 測 不 出 不 在 妙 性 無 方 智 
T48n2018_001:0994c02	海滔滔，包納而無遺纖芥；靈珠璨璨，照臨而	海 滔 滔 包 納 而 無 遺 纖 芥 靈 珠 璨 璨 照 臨 而 
T48n2018_001:0994c03	不顯微毫。若真金隨異器以分形，千差不	不 顯 微 毫 若 真 金 隨 異 器 以 分 形 千 差 不 
T48n2018_001:0994c04	礙；如湛水騰群波而顯相，一體無虧。俱是俱	礙 如 湛 水 騰 群 波 而 顯 相 一 體 無 虧 俱 是 俱 
T48n2018_001:0994c05	非，亦邪亦正。不有而示有，杳若夢存；無成而	非 亦 邪 亦 正 不 有 而 示 有 杳 若 夢 存 無 成 而 
T48n2018_001:0994c06	似成，倏如幻住。依空源而起盡，法法無知；隨	似 成 倏 如 幻 住 依 空 源 而 起 盡 法 法 無 知 隨 
T48n2018_001:0994c07	化海以興亡，緣緣絕待。是以五岳穹崇而不	化 海 以 興 亡 緣 緣 絕 待 是 以 五 岳 穹 崇 而 不 
T48n2018_001:0994c08	峻，四溟浩渺而不深，三毒四倒而非凡，八解	峻 四 溟 浩 渺 而 不 深 三 毒 四 倒 而 非 凡 八 解 
T48n2018_001:0994c09	六通而非聖；悉住真如寂滅之地，盡入無生	六 通 而 非 聖 悉 住 真 如 寂 滅 之 地 盡 入 無 生 
T48n2018_001:0994c10	不二之門。施為大解脫中，重重無盡；顯現不	不 二 之 門 施 為 大 解 脫 中 重 重 無 盡 顯 現 不 
T48n2018_001:0994c11	思議內，浩浩難窮。豈可立其始終、定其方域，	思 議 內 浩 浩 難 窮 豈 可 立 其 始 終 定 其 方 域 
T48n2018_001:0994c12	何必崇真斥妄、厭異欣同，欲壞幻化之身、擬	何 必 崇 真 斥 妄 厭 異 欣 同 欲 壞 幻 化 之 身 擬 
T48n2018_001:0994c13	斷陽焰之識。不知念念釋迦出世、步步彌勒	斷 陽 焰 之 識 不 知 念 念 釋 迦 出 世 步 步 彌 勒 
T48n2018_001:0994c14	下生，分別現文殊之心、動止運普賢之行，門	下 生 分 別 現 文 殊 之 心 動 止 運 普 賢 之 行 門 
T48n2018_001:0994c15	門而皆開甘露、味味而純是醍醐，不出菩提	門 而 皆 開 甘 露 味 味 而 純 是 醍 醐 不 出 菩 提 
T48n2018_001:0994c16	之林、長處蓮華之藏，晃晃而無塵不透、昭昭	之 林 長 處 蓮 華 之 藏 晃 晃 而 無 塵 不 透 昭 昭 
T48n2018_001:0994c17	而溢目騰光，豈勞妙辯之敷揚，誰待神通之	而 溢 目 騰 光 豈 勞 妙 辯 之 敷 揚 誰 待 神 通 之 
T48n2018_001:0994c18	顯示。動止常遇、明暗不離，非古盛而今衰、豈	顯 示 動 止 常 遇 明 暗 不 離 非 古 盛 而 今 衰 豈 
T48n2018_001:0994c19	愚亡而智現？語默常合，終始冥通，初祖豈用	愚 亡 而 智 現 語 默 常 合 終 始 冥 通 初 祖 豈 用 
T48n2018_001:0994c20	西來，七佛何嘗出世？是以心空則天地虛寂，	西 來 七 佛 何 嘗 出 世 是 以 心 空 則 天 地 虛 寂 
T48n2018_001:0994c21	心有則國土崢嶸；念起則山岳動搖，念默則	心 有 則 國 土 崢 嶸 念 起 則 山 岳 動 搖 念 默 則 
T48n2018_001:0994c22	江河寧謐；機峻而言言了義，志徹而念念虛	江 河 寧 謐 機 峻 而 言 言 了 義 志 徹 而 念 念 虛 
T48n2018_001:0994c23	玄；器廣而法法周圓，量大而塵塵無際。意地	玄 器 廣 而 法 法 周 圓 量 大 而 塵 塵 無 際 意 地 
T48n2018_001:0994c24	清而世界淨、心水濁而境像昏，舉一全該，	清 而 世 界 淨 心 水 濁 而 境 像 昏 舉 一 全 該 
T48n2018_001:0994c25	坦然平等，宛爾具足，唯在正觀。萬法本只由	坦 然 平 等 宛 爾 具 足 唯 在 正 觀 萬 法 本 只 由 
T48n2018_001:0994c26	人，真如自含眾德；無念而殊功悉備，無作而	人 真 如 自 含 眾 德 無 念 而 殊 功 悉 備 無 作 而 
T48n2018_001:0994c27	妙行皆圓。不運而成，靈智法爾；無求自得，	妙 行 皆 圓 不 運 而 成 靈 智 法 爾 無 求 自 得 
T48n2018_001:0994c28	妙性天真。方知理智圓融，大道無外，絕一塵	妙 性 天 真 方 知 理 智 圓 融 大 道 無 外 絕 一 塵 
T48n2018_001:0994c29	而獨立，何眾相以摐然。是則聲處全聞，見外	而 獨 立 何 眾 相 以 摐 然 是 則 聲 處 全 聞 見 外 
T48n2018_001:0995a01	無法，豈玄黃之所惑，匪音響之能淪。如滄	無 法 豈 玄 黃 之 所 惑 匪 音 響 之 能 淪 如 滄 
T48n2018_001:0995a02	海之味混百川，猶須彌之色吞群鳥，無一名	海 之 味 混 百 川 猶 須 彌 之 色 吞 群 鳥 無 一 名 
T48n2018_001:0995a03	不播如來之號，無一物不闡遮那之形。巖樹	不 播 如 來 之 號 無 一 物 不 闡 遮 那 之 形 巖 樹 
T48n2018_001:0995a04	庭莎，各梃無邊之妙相；猿吟鳥噪，皆談不二	庭 莎 各 梃 無 邊 之 妙 相 猿 吟 鳥 噪 皆 談 不 二 
T48n2018_001:0995a05	之圓音。癡愛成解脫真源，貪瞋運菩提大用；	之 圓 音 癡 愛 成 解 脫 真 源 貪 瞋 運 菩 提 大 用 
T48n2018_001:0995a06	妄想興而涅槃現，塵勞起而佛道成。從體施	妄 想 興 而 涅 槃 現 塵 勞 起 而 佛 道 成 從 體 施 
T48n2018_001:0995a07	為，報化而未嘗不寂；隨緣顯現，法身而無處	為 報 化 而 未 嘗 不 寂 隨 緣 顯 現 法 身 而 無 處 
T48n2018_001:0995a08	不周。實教法之所歸，聖賢之稟受，群生之實	不 周 實 教 法 之 所 歸 聖 賢 之 稟 受 群 生 之 實 
T48n2018_001:0995a09	際，萬物之根由，正化之大綱，出世之本意，三	際 萬 物 之 根 由 正 化 之 大 綱 出 世 之 本 意 三 
T48n2018_001:0995a10	乘之正轍，入道之要津，般若之靈源，涅槃之	乘 之 正 轍 入 道 之 要 津 般 若 之 靈 源 涅 槃 之 
T48n2018_001:0995a11	窟宅。蓋以妙理玄邈，大旨希夷，狂慧而徒自	窟 宅 蓋 以 妙 理 玄 邈 大 旨 希 夷 狂 慧 而 徒 自 
T48n2018_001:0995a12	勞神，癡禪而但能守縛。實謂言思路絕，分別	勞 神 癡 禪 而 但 能 守 縛 實 謂 言 思 路 絕 分 別 
T48n2018_001:0995a13	意窮，識智翛然，神清可鑑，空有雙豁，根塵洞	意 窮 識 智 翛 然 神 清 可 鑑 空 有 雙 豁 根 塵 洞 
T48n2018_001:0995a14	開。如窺淨天、似臨皎日，無一法門而不現，無	開 如 窺 淨 天 似 臨 皎 日 無 一 法 門 而 不 現 無 
T48n2018_001:0995a15	一至理而不明。豈動神情，春池而穩探真寶；	一 至 理 而 不 明 豈 動 神 情 春 池 而 穩 探 真 寶 
T48n2018_001:0995a16	匪勞心力，赤水而自獲玄珠。觀沙界於目前，	匪 勞 心 力 赤 水 而 自 獲 玄 珠 觀 沙 界 於 目 前 
T48n2018_001:0995a17	指大千於身際，收群生於掌握，納萬彙於胸	指 大 千 於 身 際 收 群 生 於 掌 握 納 萬 彙 於 胸 
T48n2018_001:0995a18	襟。不施一功，成就楞嚴之大定；不披一字，遍	襟 不 施 一 功 成 就 楞 嚴 之 大 定 不 披 一 字 遍 
T48n2018_001:0995a19	覽普眼之真經。四句之義頓融，百非之路杳	覽 普 眼 之 真 經 四 句 之 義 頓 融 百 非 之 路 杳 
T48n2018_001:0995a20	絕；竪徹三際，橫亘十方，為一總持，號大自在。	絕 竪 徹 三 際 橫 亘 十 方 為 一 總 持 號 大 自 在 
T48n2018_001:0995a21	神光赫赫，威德巍巍；尼乾魄消、波旬膽碎，煩	神 光 赫 赫 威 德 巍 巍 尼 乾 魄 消 波 旬 膽 碎 煩 
T48n2018_001:0995a22	惱賊颯然墮壞、生死軍豁爾飄颺，愛河廓清、	惱 賊 颯 然 墮 壞 生 死 軍 豁 爾 飄 颺 愛 河 廓 清 
T48n2018_001:0995a23	慢山崩倒，逍遙物外、無得無求，憺怕虛懷、曠	慢 山 崩 倒 逍 遙 物 外 無 得 無 求 憺 怕 虛 懷 曠 
T48n2018_001:0995a24	然絕累，虛空讓其高廣、日月慚其光明。然後	然 絕 累 虛 空 讓 其 高 廣 日 月 慚 其 光 明 然 後 
T48n2018_001:0995a25	則權實雙游、悲智齊運，拯世若幻、度生同空，	則 權 實 雙 游 悲 智 齊 運 拯 世 若 幻 度 生 同 空 
T48n2018_001:0995a26	涉有而不乖無、履真而不礙俗，若乾坤之覆	涉 有 而 不 乖 無 履 真 而 不 礙 俗 若 乾 坤 之 覆 
T48n2018_001:0995a27	載、猶日月之相須。示聖現凡，出生入死，持實	載 猶 日 月 之 相 須 示 聖 現 凡 出 生 入 死 持 實 
T48n2018_001:0995a28	相印，建大法幢。作一種之光明、為萬途之津	相 印 建 大 法 幢 作 一 種 之 光 明 為 萬 途 之 津 
T48n2018_001:0995a29	濟，能令寒灰再焰、焦種重榮，永為苦海之迅	濟 能 令 寒 灰 再 焰 焦 種 重 榮 永 為 苦 海 之 迅 
T48n2018_001:0995b01	航、常作迷途之明導。任運遮照、隨智卷舒，雖	航 常 作 迷 途 之 明 導 任 運 遮 照 隨 智 卷 舒 雖 
T48n2018_001:0995b02	無知而萬法圓通、雖無見而一切明現，但契	無 知 而 萬 法 圓 通 雖 無 見 而 一 切 明 現 但 契 
T48n2018_001:0995b03	斯旨，體本自然。如群萌值春、萬物得地，十身	斯 旨 體 本 自 然 如 群 萌 值 春 萬 物 得 地 十 身 
T48n2018_001:0995b04	頓現、四智欝興。猶如意幢，若大寶聚，法財豐	頓 現 四 智 欝 興 猶 如 意 幢 若 大 寶 聚 法 財 豐 
T48n2018_001:0995b05	溢，利物何窮；故號功德之林，乃稱無盡之藏。	溢 利 物 何 窮 故 號 功 德 之 林 乃 稱 無 盡 之 藏 
T48n2018_001:0995b06	豈有朝曦而不照，夜炬而不明者哉？何得以	豈 有 朝 曦 而 不 照 夜 炬 而 不 明 者 哉 何 得 以 
T48n2018_001:0995b07	限量心、起分齊見，局太虛之闊狹、定法界之	限 量 心 起 分 齊 見 局 太 虛 之 闊 狹 定 法 界 之 
T48n2018_001:0995b08	邊疆，遂令分別之情，不越眾塵之境，向真如	邊 疆 遂 令 分 別 之 情 不 越 眾 塵 之 境 向 真 如 
T48n2018_001:0995b09	境上鼓動心機、於寂滅海中奔騰識浪，於管	境 上 鼓 動 心 機 於 寂 滅 海 中 奔 騰 識 浪 於 管 
T48n2018_001:0995b10	中存見、向壁罅偷光，立能所之知、起勝劣之	中 存 見 向 壁 罅 偷 光 立 能 所 之 知 起 勝 劣 之 
T48n2018_001:0995b11	解，齊文定旨、逐語分宗。蟭螟豈繼於鵬程，螢	解 齊 文 定 旨 逐 語 分 宗 蟭 螟 豈 繼 於 鵬 程 螢 
T48n2018_001:0995b12	照那齊於日曜。豈能一毛孔內，納十方之虛	照 那 齊 於 日 曜 豈 能 一 毛 孔 內 納 十 方 之 虛 
T48n2018_001:0995b13	空；一剎那中，現億佛之世界。一一身而遍一	空 一 剎 那 中 現 億 佛 之 世 界 一 一 身 而 遍 一 
T48n2018_001:0995b14	切剎，一一剎而含無邊身。乘高廣之大車，展	切 剎 一 一 剎 而 含 無 邊 身 乘 高 廣 之 大 車 展 
T48n2018_001:0995b15	大千之經卷，陞燈王之法座，飡香積之嘉羞，	大 千 之 經 卷 陞 燈 王 之 法 座 飡 香 積 之 嘉 羞 
T48n2018_001:0995b16	披迦葉之上衣，入釋迦之正室。促多生於頃	披 迦 葉 之 上 衣 入 釋 迦 之 正 室 促 多 生 於 頃 
T48n2018_001:0995b17	刻，擲世界於他方；腹吸風輪，口吹劫火；變丘	刻 擲 世 界 於 他 方 腹 吸 風 輪 口 吹 劫 火 變 丘 
T48n2018_001:0995b18	陵為寶剎，移淨土於穢邦；一毫中放無盡之	陵 為 寶 剎 移 淨 土 於 穢 邦 一 毫 中 放 無 盡 之 
T48n2018_001:0995b19	光明，一言內演難思之教海。此乃群生之常	光 明 一 言 內 演 難 思 之 教 海 此 乃 群 生 之 常 
T48n2018_001:0995b20	分，與眾聖而同儔，無一法而不然，但有心而	分 與 眾 聖 而 同 儔 無 一 法 而 不 然 但 有 心 而 
T48n2018_001:0995b21	皆爾；非假變通之力，不從修證之因。德量如	皆 爾 非 假 變 通 之 力 不 從 修 證 之 因 德 量 如 
T48n2018_001:0995b22	然，塵毛悉具。一香一味，同棲滅盡定門；蠢動	然 塵 毛 悉 具 一 香 一 味 同 棲 滅 盡 定 門 蠢 動 
T48n2018_001:0995b23	蜎飛，不昧靈知寂照。何得遺山認培、棄海存	蜎 飛 不 昧 靈 知 寂 照 何 得 遺 山 認 培 棄 海 存 
T48n2018_001:0995b24	漚，劣志卑心而自鄙屈；翻乃持神珠而乞丐，	漚 劣 志 卑 心 而 自 鄙 屈 翻 乃 持 神 珠 而 乞 丐 
T48n2018_001:0995b25	守金藏以貧窮，辜負己靈，埋沒家寶。或捨離	守 金 藏 以 貧 窮 辜 負 己 靈 埋 沒 家 寶 或 捨 離 
T48n2018_001:0995b26	而保持偏正，或絕分而甘處塵勞，或認妄而	而 保 持 偏 正 或 絕 分 而 甘 處 塵 勞 或 認 妄 而 
T48n2018_001:0995b27	謬附邪宗，或執權而勞修漸行，或認位高推	謬 附 邪 宗 或 執 權 而 勞 修 漸 行 或 認 位 高 推 
T48n2018_001:0995b28	於極聖，或積德望滿於三祇。不知全體現前，	於 極 聖 或 積 德 望 滿 於 三 祇 不 知 全 體 現 前 
T48n2018_001:0995b29	猶希妙悟；豈覺從來具足，仍待功成；不入圓	猶 希 妙 悟 豈 覺 從 來 具 足 仍 待 功 成 不 入 圓 
T48n2018_001:0995c01	常，終成輪轉。只為昧於性德、罔辯真宗，捨覺	常 終 成 輪 轉 只 為 昧 於 性 德 罔 辯 真 宗 捨 覺 
T48n2018_001:0995c02	循塵、棄本就末，掛有無之魔羂、投一異之邪	循 塵 棄 本 就 末 掛 有 無 之 魔 羂 投 一 異 之 邪 
T48n2018_001:0995c03	林，宰割真空、分羅法性，依塵生滅、隨境有無，	林 宰 割 真 空 分 羅 法 性 依 塵 生 滅 隨 境 有 無 
T48n2018_001:0995c04	執斷迷常、驟緣遺性，謬興知解、錯倒修行。或	執 斷 迷 常 驟 緣 遺 性 謬 興 知 解 錯 倒 修 行 或 
T48n2018_001:0995c05	和神養氣而保自然，或苦質摧形而為至道，	和 神 養 氣 而 保 自 然 或 苦 質 摧 形 而 為 至 道 
T48n2018_001:0995c06	或執無著而樁立前境，或求靜慮而伏捺妄	或 執 無 著 而 樁 立 前 境 或 求 靜 慮 而 伏 捺 妄 
T48n2018_001:0995c07	心，或刳情滅法以凝空，或附影緣塵而抱相，	心 或 刳 情 滅 法 以 凝 空 或 附 影 緣 塵 而 抱 相 
T48n2018_001:0995c08	或喪靈源之真照，或殞佛法之正因。或絕識	或 喪 靈 源 之 真 照 或 殞 佛 法 之 正 因 或 絕 識 
T48n2018_001:0995c09	凝神，受報於無情之地；或澄心泯色，住果於	凝 神 受 報 於 無 情 之 地 或 澄 心 泯 色 住 果 於 
T48n2018_001:0995c10	八難之天。或著有而守乾城，或撥無而同兔	八 難 之 天 或 著 有 而 守 乾 城 或 撥 無 而 同 兔 
T48n2018_001:0995c11	角。或絕見而居暗室，或立照而存所知。或認	角 或 絕 見 而 居 暗 室 或 立 照 而 存 所 知 或 認 
T48n2018_001:0995c12	有覺是真佛之形，或効無知同木石之類。或	有 覺 是 真 佛 之 形 或 効 無 知 同 木 石 之 類 或 
T48n2018_001:0995c13	執妄同究竟之果，如即泥是瓶；或妄緣趣解	執 妄 同 究 竟 之 果 如 即 泥 是 瓶 或 妄 緣 趣 解 
T48n2018_001:0995c14	脫之門，似撥波求水。或外騁而妄興夢事，或	脫 之 門 似 撥 波 求 水 或 外 騁 而 妄 興 夢 事 或 
T48n2018_001:0995c15	內守而端居抱愚。或宗一而物象同如，或見	內 守 而 端 居 抱 愚 或 宗 一 而 物 象 同 如 或 見 
T48n2018_001:0995c16	異而各立法界。或守愚癡無分別而為大道，	異 而 各 立 法 界 或 守 愚 癡 無 分 別 而 為 大 道 
T48n2018_001:0995c17	或尚空見排善惡而作真修。或解不思議性	或 尚 空 見 排 善 惡 而 作 真 修 或 解 不 思 議 性 
T48n2018_001:0995c18	作頑空，或體真善妙色為實有。或沈機絕	作 頑 空 或 體 真 善 妙 色 為 實 有 或 沈 機 絕 
T48n2018_001:0995c19	想，同有漏之天；或覺觀思惟，墮情量之域。	想 同 有 漏 之 天 或 覺 觀 思 惟 墮 情 量 之 域 
T48n2018_001:0995c20	或不窮妄性，作冥初之解；或昧於幻體，立空	或 不 窮 妄 性 作 冥 初 之 解 或 昧 於 幻 體 立 空 
T48n2018_001:0995c21	無之宗。或認影而為真，或執妄而求實。或	無 之 宗 或 認 影 而 為 真 或 執 妄 而 求 實 或 
T48n2018_001:0995c22	認見聞性為活物，或指幻化境作無情。或起	認 見 聞 性 為 活 物 或 指 幻 化 境 作 無 情 或 起 
T48n2018_001:0995c23	意而乖寂知，或斷念而虧佛用。或迷性功德，	意 而 乖 寂 知 或 斷 念 而 虧 佛 用 或 迷 性 功 德 
T48n2018_001:0995c24	而起色心之見；或據畢竟空，而生斷滅之心。	而 起 色 心 之 見 或 據 畢 竟 空 而 生 斷 滅 之 心 
T48n2018_001:0995c25	或執大理而頓棄莊嚴，或迷漸說而一向造	或 執 大 理 而 頓 棄 莊 嚴 或 迷 漸 說 而 一 向 造 
T48n2018_001:0995c26	作。或據體離緣而堅我執，或亡泯一切而	作 或 據 體 離 緣 而 堅 我 執 或 亡 泯 一 切 而 
T48n2018_001:0995c27	守己愚。或定人法自爾而墮無因，或執境智	守 己 愚 或 定 人 法 自 爾 而 墮 無 因 或 執 境 智 
T48n2018_001:0995c28	和合而生共見。或執心境混雜，亂能所之法；	和 合 而 生 共 見 或 執 心 境 混 雜 亂 能 所 之 法 
T48n2018_001:0995c29	或著分別真俗，縛智障之愚。或守一如不變	或 著 分 別 真 俗 縛 智 障 之 愚 或 守 一 如 不 變 
T48n2018_001:0996a01	而墮常，或定四相所遷而沈斷。或執無修而	而 墮 常 或 定 四 相 所 遷 而 沈 斷 或 執 無 修 而 
T48n2018_001:0996a02	祛聖位，或言有證而背天真。或耽依正而隨	祛 聖 位 或 言 有 證 而 背 天 真 或 耽 依 正 而 隨 
T48n2018_001:0996a03	世輪迴，或厭生死而喪真解脫。或迷真空而	世 輪 迴 或 厭 生 死 而 喪 真 解 脫 或 迷 真 空 而 
T48n2018_001:0996a04	崇因著果，或昧實際而欣佛厭魔。或著隨宜	崇 因 著 果 或 昧 實 際 而 欣 佛 厭 魔 或 著 隨 宜 
T48n2018_001:0996a05	所說而守語為真，或失音聲實相而離言求	所 說 而 守 語 為 真 或 失 音 聲 實 相 而 離 言 求 
T48n2018_001:0996a06	默。或宗教乘而毀自性之定，或弘禪觀而	默 或 宗 教 乘 而 毀 自 性 之 定 或 弘 禪 觀 而 
T48n2018_001:0996a07	斥了義之銓。或鬪奇特而但顧出身，俄沈識	斥 了 義 之 銓 或 鬪 奇 特 而 但 顧 出 身 俄 沈 識 
T48n2018_001:0996a08	海；或作淨潔而推求玄密，返墮陰城。或起	海 或 作 淨 潔 而 推 求 玄 密 返 墮 陰 城 或 起 
T48n2018_001:0996a09	殊勝知解而剜肉為瘡，或住本性清淨而	殊 勝 知 解 而 剜 肉 為 瘡 或 住 本 性 清 淨 而 
T48n2018_001:0996a10	執藥成病。或尋文探義而飲客水，或守靜	執 藥 成 病 或 尋 文 探 義 而 飲 客 水 或 守 靜 
T48n2018_001:0996a11	居閑而坐法塵。或起有得心，談無相大乘；或	居 閑 而 坐 法 塵 或 起 有 得 心 談 無 相 大 乘 或 
T48n2018_001:0996a12	運圖度想，探物外玄旨。或廢說起絕言之見，	運 圖 度 想 探 物 外 玄 旨 或 廢 說 起 絕 言 之 見 
T48n2018_001:0996a13	或存詮招執指之譏。或認動用而處生滅根	或 存 詮 招 執 指 之 譏 或 認 動 用 而 處 生 滅 根 
T48n2018_001:0996a14	源，或專記憶而住識想邊際。或安排，失圓覺	源 或 專 記 憶 而 住 識 想 邊 際 或 安 排 失 圓 覺 
T48n2018_001:0996a15	之性；或縱任，虧入道之門。或起身心精進而	之 性 或 縱 任 虧 入 道 之 門 或 起 身 心 精 進 而 
T48n2018_001:0996a16	滯有為，或守任真無事而沈慧縛。或專繫念	滯 有 為 或 守 任 真 無 事 而 沈 慧 縛 或 專 繫 念 
T48n2018_001:0996a17	勤思而失於正受，或效無礙自在而放捨修	勤 思 而 失 於 正 受 或 效 無 礙 自 在 而 放 捨 修 
T48n2018_001:0996a18	行。或隨結使而恃本性空，或執纏蓋而妄加	行 或 隨 結 使 而 恃 本 性 空 或 執 纏 蓋 而 妄 加 
T48n2018_001:0996a19	除斷。或保重而生法愛，或輕慢而毀佛因。或	除 斷 或 保 重 而 生 法 愛 或 輕 慢 而 毀 佛 因 或 
T48n2018_001:0996a20	進求而乖本心，或退墮而成放逸。或語證相	進 求 而 乖 本 心 或 退 墮 而 成 放 逸 或 語 證 相 
T48n2018_001:0996a21	違而虧實地，或體用各據而乖佛乘。或守寂	違 而 虧 實 地 或 體 用 各 據 而 乖 佛 乘 或 守 寂 
T48n2018_001:0996a22	而住空，失大悲之性；或泯緣而厭假，違法爾	而 住 空 失 大 悲 之 性 或 泯 緣 而 厭 假 違 法 爾 
T48n2018_001:0996a23	之門。或著我見而昧人空，或迷現量而堅	之 門 或 著 我 見 而 昧 人 空 或 迷 現 量 而 堅 
T48n2018_001:0996a24	法執。或解不兼信而滋邪見，或信不兼解而	法 執 或 解 不 兼 信 而 滋 邪 見 或 信 不 兼 解 而 
T48n2018_001:0996a25	長無明。或云人是而法非，或稱境深而智淺。	長 無 明 或 云 人 是 而 法 非 或 稱 境 深 而 智 淺 
T48n2018_001:0996a26	或取而迷法性，或捨而乖即真；或離而違因，	或 取 而 迷 法 性 或 捨 而 乖 即 真 或 離 而 違 因 
T48n2018_001:0996a27	或即而忘果；或非而謗實，或是而毀權。或	或 即 而 忘 果 或 非 而 謗 實 或 是 而 毀 權 或 
T48n2018_001:0996a28	惡無明而背不動智門，或憎異境而壞法性	惡 無 明 而 背 不 動 智 門 或 憎 異 境 而 壞 法 性 
T48n2018_001:0996a29	三昧。或據同理而起增上慢，或貶別相而破	三 昧 或 據 同 理 而 起增上慢 或 貶 別 相 而 破 
T48n2018_001:0996b01	方便門。或是菩提而謗正法輪，或非眾生而	方 便 門 或 是 菩 提 而 謗 正 法 輪 或 非 眾 生 而 
T48n2018_001:0996b02	毀真佛體。或著本智而非權慧，或迷正宗而	毀 真 佛 體 或 著 本 智 而 非 權 慧 或 迷 正 宗 而 
T48n2018_001:0996b03	執化門。或滯理溺無為之坑，或執事投虛幻	執 化 門 或 滯 理 溺 無 為 之 坑 或 執 事 投 虛 幻 
T48n2018_001:0996b04	之網。或絕邊泯跡，違雙照之門；或保正存中，	之 網 或 絕 邊 泯 跡 違 雙 照 之 門 或 保 正 存 中 
T48n2018_001:0996b05	失方便之意。或定慧偏習焦爛道芽，或行願	失 方 便 之 意 或 定 慧 偏 習 焦 爛 道 芽 或 行 願 
T48n2018_001:0996b06	孤興沈埋佛種。或作無作行，修有為菩提；或	孤 興 沈 埋 佛 種 或 作 無 作 行 修 有 為 菩 提 或 
T48n2018_001:0996b07	著無著心，學相似般若。或趣淨相而迷垢實	著 無 著 心 學 相 似 般 若 或 趣 淨 相 而 迷 垢 實 
T48n2018_001:0996b08	性，或住正位而失自本空。或立無相觀而障	性 或 住 正 位 而 失 自 本 空 或 立 無 相 觀 而 障 
T48n2018_001:0996b09	翳真如，或起了知心而違背法性。或守真詮	翳 真 如 或 起 了 知 心 而 違 背 法 性 或 守 真 詮 
T48n2018_001:0996b10	而生語見，服甘露而早終；或敦圓理而起著	而 生 語 見 服 甘 露 而 早 終 或 敦 圓 理 而 起 著 
T48n2018_001:0996b11	心，飲醍醐而成毒。已上略標一百二十種邪	心 飲 醍 醐 而 成 毒 已 上 略 標 一 百 二 十 種 邪 
T48n2018_001:0996b12	宗見解，並是迷宗背旨、失湛乖真，揑目生花、	宗 見 解 並 是 迷 宗 背 旨 失 湛 乖 真 揑 目 生 花 
T48n2018_001:0996b13	迷頭認影，若敲氷而索火、類緣木以求魚，畏	迷 頭 認 影 若 敲 氷 而 索 火 類 緣 木 以 求 魚 畏 
T48n2018_001:0996b14	影逃空、捫風捉電。苦非甘種，砂豈飯因；皆不	影 逃 空 捫 風 捉 電 苦 非 甘 種 砂 豈 飯 因 皆 不 
T48n2018_001:0996b15	能以法性融通、一旨和會，盡迷方便、悉溺見	能 以 法 性 融 通 一 旨 和 會 盡 迷 方 便 悉 溺 見 
T48n2018_001:0996b16	河，障於本心、不入中道。匍匐昇沈之路、纏綿	河 障 於 本 心 不 入 中 道 匍 匐 昇 沈 之 路 纏 綿 
T48n2018_001:0996b17	取捨之懷，於無心中強欲斷除、向無事內剛	取 捨 之 懷 於 無 心 中 強 欲 斷 除 向 無 事 內 剛 
T48n2018_001:0996b18	求捨離。將法空為恚愛之境、返真智作想礙	求 捨 離 將 法 空 為 恚 愛 之 境 返 真 智 作 想 礙 
T48n2018_001:0996b19	之情，長隨八倒之風、難出四邊之網。竟不知	之 情 長 隨 八 倒 之 風 難 出 四 邊 之 網 竟 不 知 
T48n2018_001:0996b20	理即生死，恒與道冥；妄本菩提，從來合覺；明	理 即 生 死 恒 與 道 冥 妄 本 菩 提 從 來 合 覺 明 
T48n2018_001:0996b21	常住暗，水不離氷；靈智常存，妙用無盡。何乃	常 住 暗 水 不 離 氷 靈 智 常 存 妙 用 無 盡 何 乃 
T48n2018_001:0996b22	遏想念而求湛寂，斷煩惱而證真如。妄作妄	遏 想 念 而 求 湛 寂 斷 煩 惱 而 證 真 如 妄 作 妄 
T48n2018_001:0996b23	修，自難自易。且靈覺之性本非祕密、如來之	修 自 難 自 易 且 靈 覺 之 性 本 非 祕 密 如 來 之 
T48n2018_001:0996b24	藏實不覆藏，故知圓常之理不虧、信解之機	藏 實 不 覆 藏 故 知 圓 常 之 理 不 虧 信 解 之 機 
T48n2018_001:0996b25	難具。如針鋒上無邊身菩薩，似藕絲懸須彌	難 具 如 針 鋒 上 無 邊 身 菩 薩 似 藕 絲 懸 須 彌 
T48n2018_001:0996b26	盧之山；唯歎希奇，罔知所措。如水母土蜂之	盧 之 山 唯 歎 希 奇 罔 知 所 措 如 水 母 土 蜂 之 
T48n2018_001:0996b27	類、猶[虫*太][虫*末]屈步之徒，歷劫他求、終朝取相，不	類 猶 [虫太][虫末] 屈 步 之 徒 歷 劫 他 求 終 朝 取 相 不 
T48n2018_001:0996b28	自暫省、返照回光。貨鬻衣珠，承紹家業，但爭	自 暫 省 返 照 回 光 貨 鬻 衣 珠 承 紹 家 業 但 爭 
T48n2018_001:0996b29	空花之起滅、定認眚影之是非，去淳朴而專	空 花 之 起 滅 定 認 眚 影 之 是 非 去 淳 朴 而 專 
T48n2018_001:0996c01	尚浮華、喪根源而唯尋枝派；可謂遺金拾礫、	尚 浮 華 喪 根 源 而 唯 尋 枝 派 可 謂 遺 金 拾 礫 
T48n2018_001:0996c02	擲寶持薪。是以眾聖驚嗟、達人悲歎，都謂不	擲 寶 持 薪 是 以 眾 聖 驚 嗟 達 人 悲 歎 都 謂 不 
T48n2018_001:0996c03	到實地、未達本心，妄識浮沈、緣心巧偽，遍計	到 實 地 未 達 本 心 妄 識 浮 沈 緣 心 巧 偽 遍 計 
T48n2018_001:0996c04	所執現似外塵、人杌繩蛇橫生空見。不知萬	所 執 現 似 外 塵 人 杌 繩 蛇 橫 生 空 見 不 知 萬 
T48n2018_001:0996c05	法無體、一切無名，從意現形、因言立號，意隨	法 無 體 一 切 無 名 從 意 現 形 因 言 立 號 意 隨 
T48n2018_001:0996c06	想起、言逐念興，想念俱虛、本末非有。是以三	想 起 言 逐 念 興 想 念 俱 虛 本 末 非 有 是 以 三 
T48n2018_001:0996c07	界無物、萬有俱空，邪正同倫、善惡齊旨，全拋	界 無 物 萬 有 俱 空 邪 正 同 倫 善 惡 齊 旨 全 拋 
T48n2018_001:0996c08	大義、莫返初源。於無心中妄立異同、就一體	大 義 莫 返 初 源 於 無 心 中 妄 立 異 同 就 一 體 
T48n2018_001:0996c09	內強分離合，自他纔立、逆順隨生；起鬪爭之	內 強 分 離 合 自 他 纔 立 逆 順 隨 生 起 鬪 爭 之 
T48n2018_001:0996c10	端、結惑業之始，織是非之緻網、鎖憎愛之樊	端 結 惑 業 之 始 織 是 非 之 緻 網 鎖 憎 愛 之 樊 
T48n2018_001:0996c11	籠，觀鏡像分妍醜之心、聆谷響興喜怒之色，	籠 觀 鏡 像 分 妍 醜 之 心 聆 谷 響 興 喜 怒 之 色 
T48n2018_001:0996c12	責化人之心行、保幻物之堅牢，汲焰水而欲	責 化 人 之 心 行 保 幻 物 之 堅 牢 汲 焰 水 而 欲 
T48n2018_001:0996c13	滿漏卮、折空花而擬栽頑石。能所雙寂，事理	滿 漏 卮 折 空 花 而 擬 栽 頑 石 能 所 雙 寂 事 理 
T48n2018_001:0996c14	俱空，既造惑因，不無幻果。欲知妙理，唯在觀	俱 空 既 造 惑 因 不 無 幻 果 欲 知 妙 理 唯 在 觀 
T48n2018_001:0996c15	心。恒沙之業，一念而能消；千年之暗，一燈而	心 恒 沙 之 業 一 念 而 能 消 千 年 之 暗 一 燈 而 
T48n2018_001:0996c16	能破。自然不立名相，解惑寂然；豈有一物當	能 破 自 然 不 立 名 相 解 惑 寂 然 豈 有 一 物 當 
T48n2018_001:0996c17	情，萬境作對。取捨俱喪，是非頓融；眾翳咸消，	情 萬 境 作 對 取 捨 俱 喪 是 非 頓 融 眾 翳 咸 消 
T48n2018_001:0996c18	豁然清淨；無非不思議解脫，盡是大寂滅道	豁 然 清 淨 無 非 不思議解脫 盡 是 大 寂 滅 道 
T48n2018_001:0996c19	場。視聽俱忘，身心無寄；隨緣養性，逐處消	場 視 聽 俱 忘 身 心 無 寄 隨 緣 養 性 逐 處 消 
T48n2018_001:0996c20	時；猶縱浪之虛舟，若凌空之逸翮；縱橫放曠，	時 猶 縱 浪 之 虛 舟 若 凌 空 之 逸 翮 縱 橫 放 曠 
T48n2018_001:0996c21	任跡郊廛。普勸諸後賢，但遵斯一路。聞而不	任 跡 郊 廛 普 勸 諸 後 賢 但 遵 斯 一 路 聞 而 不 
T48n2018_001:0996c22	信，尚結佛種之因；學而未成，猶益人天之福。	信 尚 結 佛 種 之 因 學 而 未 成 猶 益 人 天 之 福 
T48n2018_001:0996c23	此乃群經具載、諸佛同宣，非率爾以致辭，請	此 乃 群 經 具 載 諸 佛 同 宣 非 率 爾 以 致 辭 請 
T48n2018_001:0996c24	收凝而玄鑒。	收 凝 而 玄 鑒 
T48n2018_001:0996c25	永明智覺禪師唯心訣(終)	永 明 智 覺 禪 師 唯 心 訣 終 
