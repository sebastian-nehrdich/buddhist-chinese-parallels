X88n1641_001:0022b06	見聞錄	見 聞 錄 
X88n1641_001:0022b08	古吳沙門　智旭　隨筆	古 吳 沙 門 智 旭 隨 筆 
X88n1641_001:0022b09	楚中有一生員。心迹正直。值冥府缺第七殿。上帝命	楚 中 有 一 生 員 心 迹 正 直 值 冥 府 缺 第 七 殿 上 帝 命 
X88n1641_001:0022b10	暫主之。每隔數日則入冥理事。但正坐簡閱文簿。不	暫 主 之 每 隔 數 日 則 入 冥 理 事 但 正 坐 簡 閱 文 簿 不 
X88n1641_001:0022b11	勞簽判。而隨彼前人行業。罪福異趣。每見有自上刀	勞 簽 判 而 隨 彼 前 人 行 業 罪 福 異 趣 每 見 有 自 上 刀 
X88n1641_001:0022b12	山劍樹者。輒使左右救之。愈救愈上。竟莫能挽也。一	山 劍 樹 者 輒 使 左 右 救 之 愈 救 愈 上 竟 莫 能 挽 也 一 
X88n1641_001:0022b13	日閱簿。見其妻有一罪款云。盜鄰雞一隻。連毛重一	日 閱 簿 見 其 妻 有 一 罪 款 云 盜 鄰 雞 一 隻 連 毛 重 一 
X88n1641_001:0022b14	斤十二兩。遂折而識之。回陽詰問其妻。妻尚抵謾。彼	斤 十 二 兩 遂 折 而 識 之 回 陽 詰 問 其 妻 妻 尚 抵 謾 彼 
X88n1641_001:0022b15	述冥間所見質之。乃首曰。鄰雞食所曬物。失手誤打	述 冥 間 所 見 質 之 乃 首 曰 鄰 雞 食 所 曬 物 失 手 誤 打 
X88n1641_001:0022b16	令死。懼鄰婦詬厲。故尚藏未發耳。因取出秤之。斤兩	令 死 懼 鄰 婦 詬 厲 故 尚 藏 未 發 耳 因 取 出 秤 之 斤 兩 
X88n1641_001:0022b17	不爽。相對驚異。遂以死雞并價償謝鄰人。未幾復入	不 爽 相 對 驚 異 遂 以 死 雞 并 價 償 謝 鄰 人 未 幾 復 入 
X88n1641_001:0022b18	冥。簡視前簿折痕如故。而罪欵已無影迹矣(江西養智禪人	冥 簡 視 前 簿 折 痕 如 故 而 罪 欵 已 無 影 迹 矣 江 西 養 智 禪 人 
X88n1641_001:0022b19	說)。	說 
X88n1641_001:0022b20	乙卯科浙省解元馮銓。因會試入燕都。有一老人止	乙 卯 科 浙 省 解 元 馮 銓 因 會 試 入 燕 都 有 一 老 人 止 
X88n1641_001:0022b21	生二女。仰銓為名士也。拜而托之。銓下第歸。帶至揚	生 二 女 仰 銓 為 名 士 也 拜 而 托 之 銓 下 第 歸 帶 至 揚 
X88n1641_001:0022b22	州。竟潛賣與娼家。媒來取二女。二女詬為誣誑。媒出	州 竟 潛 賣 與 娼 家 媒 來 取 二 女 二 女 詬 為 誣 誑 媒 出 
X88n1641_001:0022b23	詮手書示之。二女驚哭。遂投水死。是夜詮妻夢二散	詮 手 書 示 之 二 女 驚 哭 遂 投 水 死 是 夜 詮 妻 夢 二 散 
X88n1641_001:0022b24	髮女子從溝道入。一鬼從之。手持虎頭牌。有速拿馮	髮 女 子 從 溝 道 入 一 鬼 從 之 手 持 虎 頭 牌 有 速 拿 馮 
X88n1641_001:0022c01	詮四字。驚異而醒。未幾詮安隱歸家。妻相接甚歡。詮	詮 四 字 驚 異 而 醒 未 幾 詮 安 隱 歸 家 妻 相 接 甚 歡 詮 
X88n1641_001:0022c02	問曰。我已下第。胡故歡甚。妻默不言。再三逼問。乃述	問 曰 我 已 下 第 胡 故 歡 甚 妻 默 不 言 再 三 逼 問 乃 述 
X88n1641_001:0022c03	前夢。詮正經行樓上。聞說夢畢。身即戰慄從樓墮下。	前 夢 詮 正 經 行 樓 上 聞 說 夢 畢 身 即 戰 慄 從 樓 墮 下 
X88n1641_001:0022c04	七竅流血悶絕於地。家人急扶起。喚醒之。乃具述負	七 竅 流 血 悶 絕 於 地 家 人 急 扶 起 喚 醒 之 乃 具 述 負 
X88n1641_001:0022c05	心事。言畢遂死(舟中嘉興人說)。	心 事 言 畢 遂 死 舟 中 嘉 興 人 說 
X88n1641_001:0022c06	蘇州庠生陸穀。字戩夫。曩與予同參寒灰湛明諸公。	蘇 州 庠 生 陸 穀 字 戩 夫 曩 與 予 同 參 寒 灰 湛 明 諸 公 
X88n1641_001:0022c07	後專精禪學。頗有省發。益復沉靜。庚午歲暮乘小舟	後 專 精 禪 學 頗 有 省 發 益 復 沉 靜 庚 午 歲 暮 乘 小 舟 
X88n1641_001:0022c08	有所往。忽遇糧船上六人借登其舟。舟遂覆。六人皆	有 所 往 忽 遇 糧 船 上 六 人 借 登 其 舟 舟 遂 覆 六 人 皆 
X88n1641_001:0022c09	無恙。穀竟溺死。家屬償其修行無靈驗。乃示夢曰。余	無 恙 穀 竟 溺 死 家 屬 償 其 修 行 無 靈 驗 乃 示 夢 曰 余 
X88n1641_001:0022c10	往世曾以一方便害此六人。今償夙債。非修行咎也。	往 世 曾 以 一 方 便 害 此 六 人 今 償 夙 債 非 修 行 咎 也 
X88n1641_001:0022c11	設不修行。報當更劇矣。	設 不 修 行 報 當 更 劇 矣 
X88n1641_001:0022c12	洞庭西山蔡坦如居士。妻甚賢良。持齋念佛放生然	洞 庭 西 山 蔡 坦 如 居 士 妻 甚 賢 良 持 齋 念 佛 放 生 然 
X88n1641_001:0022c13	燈。密作眾福不求人知。既病劇。謂坦如曰。死固不須	燈 密 作 眾 福 不 求 人 知 既 病 劇 謂 坦 如 曰 死 固 不 須 
X88n1641_001:0022c14	擇日。但世人俗見謂修行人乃惡日死。亦所不便。幸	擇 日 但 世 人 俗 見 謂 修 行 人 乃 惡 日 死 亦 所 不 便 幸 
X88n1641_001:0022c15	為擇日。明日吉乎。答云不吉。後日吉乎。答云亦不吉。	為 擇 日 明 日 吉 乎 答 云 不 吉 後 日 吉 乎 答 云 亦 不 吉 
X88n1641_001:0022c16	乃曰。吾不能更待矣。今日吉乎。答云今日頗吉。因即	乃 曰 吾 不 能 更 待 矣 今 日 吉 乎 答 云 今 日 頗 吉 因 即 
X88n1641_001:0022c17	命取水澡浴。集親友念佛。正坐合掌而逝。	命 取 水 澡 浴 集 親 友 念 佛 正 坐 合 掌 而 逝 
X88n1641_001:0022c18	吳江太湖灘有一老人。生平惟喜念佛放生。別無所	吳 江 太 湖 灘 有 一 老 人 生 平 惟 喜 念 佛 放 生 別 無 所 
X88n1641_001:0022c19	知。每行路時拾灘頭螄蜆放入水中。雖極冗不顧。平	知 每 行 路 時 拾 灘 頭 螄 蜆 放 入 水 中 雖 極 冗 不 顧 平 
X88n1641_001:0022c20	日遇有生命輒解衣割食買放。曾無退懈。忽一日謂	日 遇 有 生 命 輒 解 衣 割 食 買 放 曾 無 退 懈 忽 一 日 謂 
X88n1641_001:0022c21	家人曰。吾當西逝。可集親友送我。因集眾念佛。安然	家 人 曰 吾 當 西 逝 可 集 親 友 送 我 因 集 眾 念 佛 安 然 
X88n1641_001:0022c22	坐逝。異香經宿不散(吳江鑒空師說)。	坐 逝 異 香 經 宿 不 散 吳 江 鑒 空 師 說 
X88n1641_001:0022c23	杭州北關羅四。造大悲像。鑄鏡光。有老嫗以一小鏡	杭 州 北 關 羅 四 造 大 悲 像 鑄 鏡 光 有 老 嫗 以 一 小 鏡 
X88n1641_001:0022c24	相助。羅愛其古。存之。初鑄僅成四邊。二鑄僅成半鏡。	相 助 羅 愛 其 古 存 之 初 鑄 僅 成 四 邊 二 鑄 僅 成 半 鏡 
X88n1641_001:0023a01	三鑄中缺一孔。與所留古鏡大小正等。乃出所留鏡	三 鑄 中 缺 一 孔 與 所 留 古 鏡 大 小 正 等 乃 出 所 留 鏡 
X88n1641_001:0023a02	投爐且云。此鑄若成。吾當懺悔。若復不成。非吾咎矣。	投 爐 且 云 此 鑄 若 成 吾 當 懺 悔 若 復 不 成 非 吾 咎 矣 
X88n1641_001:0023a03	鑄果立就。於是復捐貲禮懺。今其鏡現在龍居永慶	鑄 果 立 就 於 是 復 捐 貲 禮 懺 今 其 鏡 現 在 龍 居 永 慶 
X88n1641_001:0023a04	寺懺壇。	寺 懺 壇 
X88n1641_001:0023a05	姑蘇陽山西王象橋。有居民夫婦。每至稻熟時輒於	姑 蘇 陽 山 西 王 象 橋 有 居 民 夫 婦 每 至 稻 熟 時 輒 於 
X88n1641_001:0023a06	鄰田中搣取禾穗以自益。忽一日亡。父母附於女身	鄰 田 中 搣 取 禾 穗 以 自 益 忽 一 日 亡 父 母 附 於 女 身 
X88n1641_001:0023a07	大詬曰。汝盜鄰家穀。冥府乃督我搣己田中穗償之。	大 詬 曰 汝 盜 鄰 家 穀 冥 府 乃 督 我 搣 己 田 中 穗 償 之 
X88n1641_001:0023a08	兩手皆傷。不勝苦痛。汝何害我至此耶。	兩 手 皆 傷 不 勝 苦 痛 汝 何 害 我 至 此 耶 
X88n1641_001:0023a09	又一居民植菜。有鄰人齊根截去一疇。彼忍而不較。	又 一 居 民 植 菜 有 鄰 人 齊 根 截 去 一 疇 彼 忍 而 不 較 
X88n1641_001:0023a10	菜乃從根復生。茂盛倍常。次夜鄰又截去一疇。彼不	菜 乃 從 根 復 生 茂 盛 倍 常 次 夜 鄰 又 截 去 一 疇 彼 不 
X88n1641_001:0023a11	復堪。痛加詛罵。此疇所留菜根倍多。竟枯腐無復生	復 堪 痛 加 詛 罵 此 疇 所 留 菜 根 倍 多 竟 枯 腐 無 復 生 
X88n1641_001:0023a12	者。	者 
X88n1641_001:0023a13	又一居民索陳債。負債者嫌其太迫。即口牴之。彼含	又 一 居 民 索 陳 債 負 債 者 嫌 其 太 迫 即 口 牴 之 彼 含 
X88n1641_001:0023a14	恨言。如何負我物而不肯償我。必為毒蛇噬之。未幾	恨 言 如 何 負 我 物 而 不 肯 償 我 必 為 毒 蛇 噬 之 未 幾 
X88n1641_001:0023a15	患黃病。展轉牀席者年餘。負債人聞其病篤。因念云。	患 黃 病 展 轉 牀 席 者 年 餘 負 債 人 聞 其 病 篤 因 念 云 
X88n1641_001:0023a16	我本無心負彼。因彼態太惡。故謾相牴耳。今聞其抱	我 本 無 心 負 彼 因 彼 態 太 惡 故 謾 相 牴 耳 今 聞 其 抱 
X88n1641_001:0023a17	病。我當償之。乃備一本一利并禮物四盒往謝。彼人	病 我 當 償 之 乃 備 一 本 一 利 并 禮 物 四 盒 往 謝 彼 人 
X88n1641_001:0023a18	喜甚。相留對飲。飲醉忽吐一蛇。厥病遂愈。	喜 甚 相 留 對 飲 飲 醉 忽 吐 一 蛇 厥 病 遂 愈 
X88n1641_001:0023a19	杭州鄉民有田數畒。界在祝鄉宦田中。祝以勢力迫	杭 州 鄉 民 有 田 數 畒 界 在 祝 鄉 宦 田 中 祝 以 勢 力 迫 
X88n1641_001:0023a20	取之。民無可訴。誓來生作蛇相螫。遂得重病。命匠作	取 之 民 無 可 訴 誓 來 生 作 蛇 相 螫 遂 得 重 病 命 匠 作 
X88n1641_001:0023a21	棺留一孔穴。匠問知其故。以白於祝。祝悔悟。輿民至	棺 留 一 孔 穴 匠 問 知 其 故 以 白 於 祝 祝 悔 悟 輿 民 至 
X88n1641_001:0023a22	家。還其田契。并與養病之資。民感泣即吐出一蛇。霍	家 還 其 田 契 并 與 養 病 之 資 民 感 泣 即 吐 出 一 蛇 霍 
X88n1641_001:0023a23	然起走還家(王元建居士親知其事)。	然 起 走 還 家 王 元 建 居 士 親 知 其 事 
X88n1641_001:0023a24	杭州于行素。妻重病三載有餘。勢在必死。一夜夢綵	杭 州 于 行 素 妻 重 病 三 載 有 餘 勢 在 必 死 一 夜 夢 綵 
X88n1641_001:0023b01	雲擁菩薩到其庭。歡喜驚醒。適值雲棲大師到城。于	雲 擁 菩 薩 到 其 庭 歡 喜 驚 醒 適 值 雲 棲 大 師 到 城 于 
X88n1641_001:0023b02	率諸眷屬固求大師光臨。師命先作經懺道場四日。	率 諸 眷 屬 固 求 大 師 光 臨 師 命 先 作 經 懺 道 場 四 日 
X88n1641_001:0023b03	至末日乃往焉。病者恍如夢中所見。遂愈。	至 末 日 乃 往 焉 病 者 恍 如 夢 中 所 見 遂 愈 
X88n1641_001:0023b04	天啟初年。吳江桑葉大貴。有居民養蠶數筐。因計成	天 啟 初 年 吳 江 桑 葉 大 貴 有 居 民 養 蠶 數 筐 因 計 成 
X88n1641_001:0023b05	繭所得之利。不如賣葉利多。遂埋蠶載葉至湖州鬻	繭 所 得 之 利 不 如 賣 葉 利 多 遂 埋 蠶 載 葉 至 湖 州 鬻 
X88n1641_001:0023b06	之。舟過太湖。有大鯉躍入舟中。民取而藏之頭艙。既	之 舟 過 太 湖 有 大 鯉 躍 入 舟 中 民 取 而 藏 之 頭 艙 既 
X88n1641_001:0023b07	至葉店。主人見葉上有血。詰問其故。答曰此魚血也。	至 葉 店 主 人 見 葉 上 有 血 詰 問 其 故 答 曰 此 魚 血 也 
X88n1641_001:0023b08	魚尚在頭艙。試取看之。則儼然一人頭矣。共相驚駭。	魚 尚 在 頭 艙 試 取 看 之 則 儼 然 一 人 頭 矣 共 相 驚 駭 
X88n1641_001:0023b09	更迫問之。答曰。實無他故。我自埋蠶賣葉。欲多取利	更 迫 問 之 答 曰 實 無 他 故 我 自 埋 蠶 賣 葉 欲 多 取 利 
X88n1641_001:0023b10	耳。因同眾人至埋蠶處。掘地視之。復得一死屍。與頭	耳 因 同 眾 人 至 埋 蠶 處 掘 地 視 之 復 得 一 死 屍 與 頭 
X88n1641_001:0023b11	相合。廼鳴於官。竟擬死罪。嗟乎。業報為蠶。不免煑繭	相 合 廼 鳴 於 官 竟 擬 死 罪 嗟 乎 業 報 為 蠶 不 免 煑 繭 
X88n1641_001:0023b12	之苦。亦甚慘矣。況為微利而活埋之。并使不得盡一	之 苦 亦 甚 慘 矣 況 為 微 利 而 活 埋 之 并 使 不 得 盡 一 
X88n1641_001:0023b13	期之生。人心安在。宜其報應之甚速也。	期 之 生 人 心 安 在 宜 其 報 應 之 甚 速 也 
X88n1641_001:0023b14	余母舅金赤城守贑州。因入覲歸家。夏感瘧症。隱几	余 母 舅 金 赤 城 守 贑 州 因 入 覲 歸 家 夏 感 瘧 症 隱 几 
X88n1641_001:0023b15	假寐。夢公署役人環列其左。出家緇流環列其右。復	假 寐 夢 公 署 役 人 環 列 其 左 出 家 緇 流 環 列 其 右 復 
X88n1641_001:0023b16	一老人語曰。若本從出家中來。今能回頭仍向此道	一 老 人 語 曰 若 本 從 出 家 中 來 今 能 回 頭 仍 向 此 道 
X88n1641_001:0023b17	乎。能則尚可送汝老母。不能則老母反送汝矣。舅因	乎 能 則 尚 可 送 汝 老 母 不 能 則 老 母 反 送 汝 矣 舅 因 
X88n1641_001:0023b18	思。吾母已年八十有四。豈當反令其送我耶。即應聲	思 吾 母 已 年 八 十 有 四 豈 當 反 令 其 送 我 耶 即 應 聲 
X88n1641_001:0023b19	曰。我當回頭。聲未訖。役人遂散。乃隨緇眾梵唄而行。	曰 我 當 回 頭 聲 未 訖 役 人 遂 散 乃 隨 緇 眾 梵 唄 而 行 
X88n1641_001:0023b20	忽動孤寂之感。悲悔而醒。異時在陽山墓廬。為余言	忽 動 孤 寂 之 感 悲 悔 而 醒 異 時 在 陽 山 墓 廬 為 余 言 
X88n1641_001:0023b21	之。但以宦情甚熱。仍蒞贑州。未幾陞兖東兵道。歸家	之 但 以 宦 情 甚 熱 仍 蒞 贑 州 未 幾 陞 兖 東 兵 道 歸 家 
X88n1641_001:0023b22	病三四日而卒。竟使八旬餘之老母淚眼欲枯。嗚呼。	病 三 四 日 而 卒 竟 使 八 旬 餘 之 老 母 淚 眼 欲 枯 嗚 呼 
X88n1641_001:0023b23	蠅頭蝸角。迷人心志如此。世出世法。兩皆負墮。亦可	蠅 頭 蝸 角 迷 人 心 志 如 此 世 出 世 法 兩 皆 負 墮 亦 可 
X88n1641_001:0023b24	為青雲路上人作永鑒也。	為 青 雲 路 上 人 作 永 鑒 也 
X88n1641_001:0023c01	姑蘇南濠街有一人。常作陰隷。每數日輒往直班。鄰	姑 蘇 南 濠 街 有 一 人 常 作 陰 隷 每 數 日 輒 往 直 班 鄰 
X88n1641_001:0023c02	有一人語曰。能帶我至陰間遊戲乎。隷曰。可。汝但靜	有 一 人 語 曰 能 帶 我 至 陰 間 遊 戲 乎 隷 曰 可 汝 但 靜 
X88n1641_001:0023c03	臥室中。勅家人勿開戶。我當帶汝去。仍送汝回。隣人	臥 室 中 勅 家 人 勿 開 戶 我 當 帶 汝 去 仍 送 汝 回 隣 人 
X88n1641_001:0023c04	如命臥室中。隷即攝其魂同至府城隍廟前。囑令住	如 命 臥 室 中 隷 即 攝 其 魂 同 至 府 城 隍 廟 前 囑 令 住 
X88n1641_001:0023c05	石牌樓下相待。自乃持文書入中庭去。鄰人待久生	石 牌 樓 下 相 待 自 乃 持 文 書 入 中 庭 去 鄰 人 待 久 生 
X88n1641_001:0023c06	厭倦心。見一大車從西過東。載四娼女并二男子。中	厭 倦 心 見 一 大 車 從 西 過 東 載 四 娼 女 并 二 男 子 中 
X88n1641_001:0023c07	一娼女原有舊情。以手招之遂登車同去。隷出廟覓	一 娼 女 原 有 舊 情 以 手 招 之 遂 登 車 同 去 隷 出 廟 覓 
X88n1641_001:0023c08	鄰人不見。轉問旁人。知登車去。乃回陽急至傅門外	鄰 人 不 見 轉 問 旁 人 知 登 車 去 乃 回 陽 急 至 傅 門 外 
X88n1641_001:0023c09	一居民。家見有新產小猪七頭。其一即鄰人也。以手	一 居 民 家 見 有 新 產 小 猪 七 頭 其 一 即 鄰 人 也 以 手 
X88n1641_001:0023c10	擲之。猪斃而魂忽不見。次於田岸見大赤蛇仰臥。即	擲 之 猪 斃 而 魂 忽 不 見 次 於 田 岸 見 大 赤 蛇 仰 臥 即 
X88n1641_001:0023c11	知鄰人所變。乃打殺之。揑其魂歸房。擲醒因問曰。汝	知 鄰 人 所 變 乃 打 殺 之 揑 其 魂 歸 房 擲 醒 因 問 曰 汝 
X88n1641_001:0023c12	同我遊陰府頗適意乎。答曰。汝初置我於廟前石牌	同 我 遊 陰 府 頗 適 意 乎 答 曰 汝 初 置 我 於 廟 前 石 牌 
X88n1641_001:0023c13	樓下。入廟經久不出。我方厭倦。幸舊識娼女邀我出	樓 下 入 廟 經 久 不 出 我 方 厭 倦 幸 舊 識 娼 女 邀 我 出 
X88n1641_001:0023c14	傅門外。同至一舍相與飲食歡樂。忽有人奪我食。打	傅 門 外 同 至 一 舍 相 與 飲 食 歡 樂 忽 有 人 奪 我 食 打 
X88n1641_001:0023c15	我項。我怒而出。外困而偃息。復聞人呼曰。赤蛇赤蛇。	我 項 我 怒 而 出 外 困 而 偃 息 復 聞 人 呼 曰 赤 蛇 赤 蛇 
X88n1641_001:0023c16	以手攫我。我便驚醒。有何樂乎。隸笑語其故。黃洪江	以 手 攫 我 我 便 驚 醒 有 何 樂 乎 隸 笑 語 其 故 黃 洪 江 
X88n1641_001:0023c17	親聞其事。乃發心學道(洪江亦予在家時善友)。	親 聞 其 事 乃 發 心 學 道 洪 江 亦 予 在 家 時 善 友 
X88n1641_001:0023c18	泉州莊奇顯。癸丑科榜眼。年少嗜酒。忽一日飲於承	泉 州 莊 奇 顯 癸 丑 科 榜 眼 年 少 嗜 酒 忽 一 日 飲 於 承 
X88n1641_001:0023c19	天寺。醉後往藏經所。見有法師講大佛頂經。遂大怒	天 寺 醉 後 往 藏 經 所 見 有 法 師 講 大 佛 頂 經 遂 大 怒 
X88n1641_001:0023c20	取案上經擲地。以脚踏之。又仆韋馱像於地。後數月	取 案 上 經 擲 地 以 脚 踏 之 又 仆 韋 馱 像 於 地 後 數 月 
X88n1641_001:0023c21	以脚踢一廝。誤中柱上。脚指破裂成異瘡。漸腫至身。	以 脚 踢 一 廝 誤 中 柱 上 脚 指 破 裂 成 異 瘡 漸 腫 至 身 
X88n1641_001:0023c22	楚痛異常。見韋駄詰責而死。	楚 痛 異 常 見 韋 駄 詰 責 而 死 
X88n1641_001:0023c23	泉州張翰冲。丙辰進士也。任金壇知縣。將行取一日	泉 州 張 翰 冲 丙 辰 進 士 也 任 金 壇 知 縣 將 行 取 一 日 
X88n1641_001:0023c24	坐堂。忽有緇流徑詣公堂語曰。我與汝前生道友。見	坐 堂 忽 有 緇 流 徑 詣 公 堂 語 曰 我 與 汝 前 生 道 友 見 
X88n1641_001:0024a01	汝有難。特來救汝。汝可罷官同入山學道。不唯免難	汝 有 難 特 來 救 汝 汝 可 罷 官 同 入 山 學 道 不 唯 免 難 
X88n1641_001:0024a02	且出生死。張以為誕。緇遂歷指其少時事數種。皆妻	且 出 生 死 張 以 為 誕 緇 遂 歷 指 其 少 時 事 數 種 皆 妻 
X88n1641_001:0024a03	拏所不知者。張乃駭諤。欲如其言。竟為妻子所阻。緇	拏 所 不 知 者 張 乃 駭 諤 欲 如 其 言 竟 為 妻 子 所 阻 緇 
X88n1641_001:0024a04	尋別去。張赴京考選。甫至都門。脚忽生異癰。著靴不	尋 別 去 張 赴 京 考 選 甫 至 都 門 脚 忽 生 異 癰 著 靴 不 
X88n1641_001:0024a05	能脫。割靴調理。不愈而死。	能 脫 割 靴 調 理 不 愈 而 死 
X88n1641_001:0024a06	晉江許兆馨。戊午舉人。往福寧州謁本房座師。偶過	晉 江 許 兆 馨 戊 午 舉 人 往 福 寧 州 謁 本 房 座 師 偶 過 
X88n1641_001:0024a07	尼菴。悅一少尼。遂以官勢脅之強汙焉。次日忽自嚙	尼 菴 悅 一 少 尼 遂 以 官 勢 脅 之 強 汙 焉 次 日 忽 自 嚙 
X88n1641_001:0024a08	舌兩斷而死。	舌 兩 斷 而 死 
X88n1641_001:0024a09	晉江王某。以文名諸生間。擕酒飲承天寺。入藏經堂。	晉 江 王 某 以 文 名 諸 生 間 擕 酒 飲 承 天 寺 入 藏 經 堂 
X88n1641_001:0024a10	見少年沙彌某端坐閱經。強令飲酒。沙彌不從。復摟	見 少 年 沙 彌 某 端 坐 閱 經 強 令 飲 酒 沙 彌 不 從 復 摟 
X88n1641_001:0024a11	抱調弄之。歸家三日。忽掌口自罵。家人不知所謂。半	抱 調 弄 之 歸 家 三 日 忽 掌 口 自 罵 家 人 不 知 所 謂 半 
X88n1641_001:0024a12	日嚙舌而死。	日 嚙 舌 而 死 
X88n1641_001:0024a13	孝豐縣監生楊龔。所買鳥銃八把。養獵狗數隻。隨處	孝 豐 縣 監 生 楊 龔 所 買 鳥 銃 八 把 養 獵 狗 數 隻 隨 處 
X88n1641_001:0024a14	損傷物命。一日欲往庄取稻。合家人俱得夢云。十年	損 傷 物 命 一 日 欲 往 庄 取 稻 合 家 人 俱 得 夢 云 十 年 
X88n1641_001:0024a15	造業。惡報至矣。楊不信。復帶銃到庄。見野雞。以銃打	造 業 惡 報 至 矣 楊 不 信 復 帶 銃 到 庄 見 野 雞 以 銃 打 
X88n1641_001:0024a16	之。誤中己頭。破腦而死。	之 誤 中 己 頭 破 腦 而 死 
X88n1641_001:0024a17	泉州徐氏女。名三姐。年十六未嫁。忽得病。父母為覓	泉 州 徐 氏 女 名 三 姐 年 十 六 未 嫁 忽 得 病 父 母 為 覓 
X88n1641_001:0024a18	醫。女垂淚告父母曰。吾必死。無用醫矣。蓋吾前生為	醫 女 垂 淚 告 父 母 曰 吾 必 死 無 用 醫 矣 蓋 吾 前 生 為 
X88n1641_001:0024a19	某家婦。夫寵一婢。吾以妬故謀殺之。今在冥官處訴。	某 家 婦 夫 寵 一 婢 吾 以 妬 故 謀 殺 之 今 在 冥 官 處 訴 
X88n1641_001:0024a20	我當往償之。不得逭也。翼日遂死。	我 當 往 償 之 不 得 逭 也 翼 日 遂 死 
X88n1641_001:0024a21	泉州徐氏女。名悌姐。嫁後生數子。產中多食鷄。所殺	泉 州 徐 氏 女 名 悌 姐 嫁 後 生 數 子 產 中 多 食 鷄 所 殺 
X88n1641_001:0024a22	鷄頗眾。後仍於產時得病。見羣鷄索命而死。	鷄 頗 眾 後 仍 於 產 時 得 病 見 羣 鷄 索 命 而 死 
X88n1641_001:0024a23	晉江姚某。其表兄徐肖浯。因年荒捐百金賑饑。托姚	晉 江 姚 某 其 表 兄 徐 肖 浯 因 年 荒 捐 百 金 賑 饑 托 姚 
X88n1641_001:0024a24	經理其事。姚匿十數金肥己。後數日得病。自罵曰。徐	經 理 其 事 姚 匿 十 數 金 肥 己 後 數 日 得 病 自 罵 曰 徐 
X88n1641_001:0024b01	托汝賑饑。安得侵匿。致餓死者不少。今取汝償命。遂	托 汝 賑 饑 安 得 侵 匿 致 餓 死 者 不 少 今 取 汝 償 命 遂 
X88n1641_001:0024b02	斃。後二子亦皆餓死。	斃 後 二 子 亦 皆 餓 死 
X88n1641_001:0024b03	泉州徐氏女。名細嬰。年七歲。得疳積病埀死。其父雨	泉 州 徐 氏 女 名 細 嬰 年 七 歲 得 疳 積 病 埀 死 其 父 雨 
X88n1641_001:0024b04	海為鳴磬高聲念佛送之。息已絕。忽再甦。因為延尼	海 為 鳴 磬 高 聲 念 佛 送 之 息 已 絕 忽 再 甦 因 為 延 尼 
X88n1641_001:0024b05	僧誦金剛般若經百二十卷。女安隱若無病者。舉家	僧 誦 金 剛 般 若 經 百 二 十 卷 女 安 隱 若 無 病 者 舉 家 
X88n1641_001:0024b06	皆謂病愈。女獨向父曰。兒暫假數日。聽經完去耳。經	皆 謂 病 愈 女 獨 向 父 曰 兒 暫 假 數 日 聽 經 完 去 耳 經 
X88n1641_001:0024b07	完乃逝。	完 乃 逝 
X88n1641_001:0024b08	泉州有賴姓者。家巨富。喜害生命。家中開一小池。以	泉 州 有 賴 姓 者 家 巨 富 喜 害 生 命 家 中 開 一 小 池 以 
X88n1641_001:0024b09	鐵網羅其上下。養鰍鱔魚鼈之類。用供不時飲食。後	鐵 網 羅 其 上 下 養 鰍 鱔 魚 鼈 之 類 用 供 不 時 飲 食 後 
X88n1641_001:0024b10	得病將死。諸子羅列牀前。賴忽不見。徧索不得。乃見	得 病 將 死 諸 子 羅 列 牀 前 賴 忽 不 見 徧 索 不 得 乃 見 
X88n1641_001:0024b11	在小池鐵網中。則已死矣。	在 小 池 鐵 網 中 則 已 死 矣 
X88n1641_001:0024b12	晉江有一無賴。忘其名。恒以殺狗為業。在興泉道街	晉 江 有 一 無 賴 忘 其 名 恒 以 殺 狗 為 業 在 興 泉 道 街 
X88n1641_001:0024b13	門邊溝側屠狗無數。忽一日自伏溝側作狗鳴。數日	門 邊 溝 側 屠 狗 無 數 忽 一 日 自 伏 溝 側 作 狗 鳴 數 日 
X88n1641_001:0024b14	乃斃。	乃 斃 
X88n1641_001:0024b15	神宗時有一南道名王萬祚。管下巡江。居官最清廉。	神 宗 時 有 一 南 道 名 王 萬 祚 管 下 巡 江 居 官 最 清 廉 
X88n1641_001:0024b16	而性頗嚴急。捶楚之下傷命良多。忽得病。衙中冤鬼	而 性 頗 嚴 急 捶 楚 之 下 傷 命 良 多 忽 得 病 衙 中 冤 鬼 
X88n1641_001:0024b17	數百前後呼叫。同僚諸御史往問之。無不見聞者。五	數 百 前 後 呼 叫 同 僚 諸 御 史 往 問 之 無 不 見 聞 者 五 
X88n1641_001:0024b18	皷。王竟不起。	皷 王 竟 不 起 
X88n1641_001:0024b19	南安縣山間有居民。夜起見鄰舍有一人驅一人入	南 安 縣 山 間 有 居 民 夜 起 見 鄰 舍 有 一 人 驅 一 人 入 
X88n1641_001:0024b20	其門。其人不肯入。且曰。吾僅欠渠銀三分。何得便入。	其 門 其 人 不 肯 入 且 曰 吾 僅 欠 渠 銀 三 分 何 得 便 入 
X88n1641_001:0024b21	驅者以杖打之。遂入。居民頗以為怪。明早詢之。則鄰	驅 者 以 杖 打 之 遂 入 居 民 頗 以 為 怪 明 早 詢 之 則 鄰 
X88n1641_001:0024b22	舍已生一猪。民復疑猪所直不止三分。未幾猪墮圊	舍 已 生 一 猪 民 復 疑 猪 所 直 不 止 三 分 未 幾 猪 墮 圊 
X88n1641_001:0024b23	死。竟有一人以三分銀買之。民疑乃解。	死 竟 有 一 人 以 三 分 銀 買 之 民 疑 乃 解 
X88n1641_001:0024b24	孝豐靈巖寺釋自謙。未出家時有友勞振宇。係江右	孝 豐 靈 巖 寺 釋 自 謙 未 出 家 時 有 友 勞 振 宇 係 江 右 
X88n1641_001:0024c01	人。在遞舖灘賣鱔麵。歲殺鱔數千斤。後移居德清縣。	人 在 遞 舖 灘 賣 鱔 麵 歲 殺 鱔 數 千 斤 後 移 居 德 清 縣 
X88n1641_001:0024c02	仍習前業。一日以滾湯煑鱔。若有人執其手。不能蓋	仍 習 前 業 一 日 以 滾 湯 煑 鱔 若 有 人 執 其 手 不 能 蓋 
X88n1641_001:0024c03	鍋。羣鱔帶沸湯跳起。攢頭匝面咬定不放。振宇號慟	鍋 羣 鱔 帶 沸 湯 跳 起 攢 頭 匝 面 咬 定 不 放 振 宇 號 慟 
X88n1641_001:0024c04	萬狀。須臾鱔死方脫。不十日。振宇尋死。	萬 狀 須 臾 鱔 死 方 脫 不 十 日 振 宇 尋 死 
X88n1641_001:0024c05	釋性戒。俗姓萬。有弟萬七。不事他業。專用繩索弔諸	釋 性 戒 俗 姓 萬 有 弟 萬 七 不 事 他 業 專 用 繩 索 弔 諸 
X88n1641_001:0024c06	鳥雀及狐狸兔犬之類。屢勸改業不從。凡十餘年。後	鳥 雀 及 狐 狸 兔 犬 之 類 屢 勸 改 業 不 從 凡 十 餘 年 後 
X88n1641_001:0024c07	一夜臥牀上以朽繩自纏頸。人莫知之。次早不起。方	一 夜 臥 牀 上 以 朽 繩 自 纏 頸 人 莫 知 之 次 早 不 起 方 
X88n1641_001:0024c08	啟戶視之。已自斃矣。	啟 戶 視 之 已 自 斃 矣 
X88n1641_001:0024c09	神宗時應天巡撫周孔教。以新陞侍郎過家中。有屬	神 宗 時 應 天 巡 撫 周 孔 教 以 新 陞 侍 郎 過 家 中 有 屬 
X88n1641_001:0024c10	官數人。皆修書差隷往謝舉薦。隷在其門候未得。即	官 數 人 皆 修 書 差 隷 往 謝 舉 薦 隷 在 其 門 候 未 得 即 
X88n1641_001:0024c11	通。忽見一承差持單。紅帖有侍生石星拜五字。門者	通 忽 見 一 承 差 持 單 紅 帖 有 侍 生 石 星 拜 五 字 門 者 
X88n1641_001:0024c12	急為傳進。周方晏坐。見之大驚。已而帖及承差俱不	急 為 傳 進 周 方 晏 坐 見 之 大 驚 已 而 帖 及 承 差 俱 不 
X88n1641_001:0024c13	見。周遂病劇。子孫環立。又見白布包首者三十餘人。	見 周 遂 病 劇 子 孫 環 立 又 見 白 布 包 首 者 三 十 餘 人 
X88n1641_001:0024c14	突入臥室訶之。則各以手持己頭。示人蓋斷頭鬼也。	突 入 臥 室 訶 之 則 各 以 手 持 己 頭 示 人 蓋 斷 頭 鬼 也 
X88n1641_001:0024c15	周遂卒。考其故。石向為兵部尚書時。周為御史。劾之	周 遂 卒 考 其 故 石 向 為 兵 部 尚 書 時 周 為 御 史 劾 之 
X88n1641_001:0024c16	下獄論死。而三十餘人。皆周為巡撫時以賊情誤殺	下 獄 論 死 而 三 十 餘 人 皆 周 為 巡 撫 時 以 賊 情 誤 殺 
X88n1641_001:0024c17	者也。	者 也 
X88n1641_001:0024c18	台州府松門衛有一居民。於崇禎辛未年五月盜檀	台 州 府 松 門 衛 有 一 居 民 於 崇 禎 辛 未 年 五 月 盜 檀 
X88n1641_001:0024c19	香大士像一軀。至天台縣欲售於鄉紳張大素。張許	香 大 士 像 一 軀 至 天 台 縣 欲 售 於 鄉 紳 張 大 素 張 許 
X88n1641_001:0024c20	價六金。民嫌其少。遂欲劈像作香鬻之。時一皂役先	價 六 金 民 嫌 其 少 遂 欲 劈 像 作 香 鬻 之 時 一 皂 役 先 
X88n1641_001:0024c21	一夜得夢女人稱苦求救。彼正妻死未久。疑是索薦。	一 夜 得 夢 女 人 稱 苦 求 救 彼 正 妻 死 未 久 疑 是 索 薦 
X88n1641_001:0024c22	乃往西門店中買祭物。忽聞店內劈像聲。急趨入視	乃 往 西 門 店 中 買 祭 物 忽 聞 店 內 劈 像 聲 急 趨 入 視 
X88n1641_001:0024c23	之。恍悟前夢。因扭解至捕官所。其房亦於先一夜得	之 恍 悟 前 夢 因 扭 解 至 捕 官 所 其 房 亦 於 先 一 夜 得 
X88n1641_001:0024c24	夢。遂苦鞫之。自首從松門盜來。即申之縣令。以像歸	夢 遂 苦 鞫 之 自 首 從 松 門 盜 來 即 申 之 縣 令 以 像 歸 
X88n1641_001:0025a01	張宅修理供養。其人未幾死於獄中。	張 宅 修 理 供 養 其 人 未 幾 死 於 獄 中 
X88n1641_001:0025a02	高明寺沙彌岳弘。管庫事。侵尅大眾無所不至。每於	高 明 寺 沙 彌 岳 弘 管 庫 事 侵 尅 大 眾 無 所 不 至 每 於 
X88n1641_001:0025a03	庫中私造飲食。偏眾獨享。并偷常住豆米等以供己	庫 中 私 造 飲 食 偏 眾 獨 享 并 偷 常 住 豆 米 等 以 供 己 
X88n1641_001:0025a04	用。甫及一年。於元旦夜夢關帝割其舌去。至初四即	用 甫 及 一 年 於 元 旦 夜 夢 關 帝 割 其 舌 去 至 初 四 即 
X88n1641_001:0025a05	大病濵死。乃惶怖無地。盡賣衣單求眾懺悔。告辭庫	大 病 濵 死 乃 惶 怖 無 地 盡 賣 衣 單 求 眾 懺 悔 告 辭 庫 
X88n1641_001:0025a06	司。病始漸愈。	司 病 始 漸 愈 
X88n1641_001:0025a07	高明寺又一沙彌靈灝。素不持戒。有瑞光上座率清	高 明 寺 又 一 沙 彌 靈 灝 素 不 持 戒 有 瑞 光 上 座 率 清 
X88n1641_001:0025a08	眾各出己資。結大悲懺期。灝亦預焉。正在期中。仍私	眾 各 出 己 資 結 大 悲 懺 期 灝 亦 預 焉 正 在 期 中 仍 私 
X88n1641_001:0025a09	行不軌。遂夢關帝截其首去。次日即嘔血不已。重病	行 不 軌 遂 夢 關 帝 截 其 首 去 次 日 即 嘔 血 不 已 重 病 
X88n1641_001:0025a10	數月而死。	數 月 而 死 
X88n1641_001:0025a11	佛日寺釋實相。中年出家。惟勤修苦行。炤管常住為	佛 日 寺 釋 實 相 中 年 出 家 惟 勤 修 苦 行 炤 管 常 住 為 
X88n1641_001:0025a12	事。隨作務隨念佛。所得即施不留餘貲。不與人諍亦	事 隨 作 務 隨 念 佛 所 得 即 施 不 留 餘 貲 不 與 人 諍 亦 
X88n1641_001:0025a13	無怒容。壬申秋忽一日語人曰。吾明日當西逝。乃借	無 怒 容 壬 申 秋 忽 一 日 語 人 曰 吾 明 日 當 西 逝 乃 借 
X88n1641_001:0025a14	雲棲一老人坐龕。次日洗浴剃髮髮未竟。已坐脫矣。	雲 棲 一 老 人 坐 龕 次 日 洗 浴 剃 髮 髮 未 竟 已 坐 脫 矣 
X88n1641_001:0025a15	安吉州龍溪菴釋了空。延覺海法主講法華經。因迎	安 吉 州 龍 溪 菴 釋 了 空 延 覺 海 法 主 講 法 華 經 因 迎 
X88n1641_001:0025a16	送之禮殷重。里人妬之。誘一無賴莫姓者。打法主一	送 之 禮 殷 重 里 人 妬 之 誘 一 無 賴 莫 姓 者 打 法 主 一 
X88n1641_001:0025a17	拳。眾僧忿甚熟打。莫濵絕。里人乘機欲詐菴中。鳴官	拳 眾 僧 忿 甚 熟 打 莫 濵 絕 里 人 乘 機 欲 詐 菴 中 鳴 官 
X88n1641_001:0025a18	看驗。身無小傷需食更甚。官遂不能擬罪。逮輿歸俗	看 驗 身 無 小 傷 需 食 更 甚 官 遂 不 能 擬 罪 逮 輿 歸 俗 
X88n1641_001:0025a19	舍則徧身皆損。飲食俱廢。半年後脇下尚流膿血。久	舍 則 徧 身 皆 損 飲 食 俱 廢 半 年 後 脇 下 尚 流 膿 血 久 
X88n1641_001:0025a20	久方愈。信伽藍護法之力不可思議云。癸酉春日過	久 方 愈 信 伽 藍 護 法 之 力 不可思議 云 癸 酉 春 日 過 
X88n1641_001:0025a21	菴中。釋隱空親說。	菴 中 釋 隱 空 親 說 
X88n1641_001:0025a22	世廟時吳城鄉紳陸俸。貪洞庭山西湖寺風水之勝。	世 廟 時 吳 城 鄉 紳 陸 俸 貪 洞 庭 山 西 湖 寺 風 水 之 勝 
X88n1641_001:0025a23	力謀吞噬。因本山鄒陸二氏極相抗訟。不遂厥志。乃	力 謀 吞 噬 因 本 山 鄒 陸 二 氏 極 相 抗 訟 不 遂 厥 志 乃 
X88n1641_001:0025a24	放火焚殿。殿有古沉香觀音像。焚時香氣遠徹。後俸	放 火 焚 殿 殿 有 古 沉 香 觀 音 像 焚 時 香 氣 遠 徹 後 俸 
X88n1641_001:0025b01	得奇疾。渾身癢發。滾水灌之。次第爛盡乃斃。同謀諸	得 奇 疾 渾 身 癢 發 滾 水 灌 之 次 第 爛 盡 乃 斃 同 謀 諸 
X88n1641_001:0025b02	人並感惡報。	人 並 感 惡 報 
X88n1641_001:0025b03	神廟時吳城鄉紳毛堪。侵天池寺作墓。將毀石佛殿	神 廟 時 吳 城 鄉 紳 毛 堪 侵 天 池 寺 作 墓 將 毀 石 佛 殿 
X88n1641_001:0025b04	為穴。天正晴朗。忽發厲雷。擊碎牌樓。堪懼因不毀此	為 穴 天 正 晴 朗 忽 發 厲 雷 擊 碎 牌 樓 堪 懼 因 不 毀 此 
X88n1641_001:0025b05	殿。留一二香火僧居之。然大剎已廢。其年。子女孫媳	殿 留 一 二 香 火 僧 居 之 然 大 剎 已 廢 其 年 子 女 孫 媳 
X88n1641_001:0025b06	等俱死。後竟絕嗣。	等 俱 死 後 竟 絕 嗣 
X88n1641_001:0025b07	楓橋有一豪民。素行無賴。恐被按院訪察。乃詐現善	楓 橋 有 一 豪 民 素 行 無 賴 恐 被 按 院 訪 察 乃 詐 現 善 
X88n1641_001:0025b08	相。持珠念佛。戒酒斷牌。諸惡黨亦翕然從化。稱之為	相 持 珠 念 佛 戒 酒 斷 牌 諸 惡 黨 亦 翕 然 從 化 稱 之 為 
X88n1641_001:0025b09	師。而實私行非法。仍造眾惡。但所言禍福皆悉靈驗。	師 而 實 私 行 非 法 仍 造 眾 惡 但 所 言 禍 福 皆 悉 靈 驗 
X88n1641_001:0025b10	利養日盛。如此年餘。忽自思曰。我本無真心修行。尚	利 養 日 盛 如 此 年 餘 忽 自 思 曰 我 本 無 真 心 修 行 尚 
X88n1641_001:0025b11	感此善報。信是佛法不虗。因發真心。覓一好師。受三	感 此 善 報 信 是 佛 法 不 虗 因 發 真 心 覓 一 好 師 受 三 
X88n1641_001:0025b12	歸五戒。是後所言禍福百無一驗。利養遂絕。出怨聲	歸 五 戒 是 後 所 言 禍 福 百 無 一 驗 利 養 遂 絕 出 怨 聲 
X88n1641_001:0025b13	曰。我向以詐偽修行。反多利養。今真心學道。更見坎	曰 我 向 以 詐 偽 修 行 反 多 利 養 今 真 心 學 道 更 見 坎 
X88n1641_001:0025b14	坷。佛法豈有實效哉。悶而假寐見。有人告之曰。汝莫	坷 佛 法 豈 有 實 效 哉 悶 而 假 寐 見 有 人 告 之 曰 汝 莫 
X88n1641_001:0025b15	怪我。汝向來詐偽虗誑妄談禍福。我輩得以互相佐	怪 我 汝 向 來 詐 偽 虗 誑 妄 談 禍 福 我 輩 得 以 互 相 佐 
X88n1641_001:0025b16	助。今汝返邪歸正。我輩不復能相親近。故令汝無聊	助 今 汝 返 邪 歸 正 我 輩 不 復 能 相 親 近 故 令 汝 無 聊 
X88n1641_001:0025b17	耳。	耳 
X88n1641_001:0025b18	釋慈含與六湛遊野池畔。見二水蛭。次第變作青蜓。	釋 慈 含 與 六 湛 遊 野 池 畔 見 二 水 蛭 次 第 變 作 青 蜓 
X88n1641_001:0025b19	至第三水蛭出。六湛以草阻之。連阻三次。忽變作蜈	至 第 三 水 蛭 出 六 湛 以 草 阻 之 連 阻 三 次 忽 變 作 蜈 
X88n1641_001:0025b20	蚣。	蚣 
X88n1641_001:0025b21	吳城陸湛源居士。至洞庭東山吳鳳林家。其家為營	吳 城 陸 湛 源 居 士 至 洞 庭 東 山 吳 鳳 林 家 其 家 為 營 
X88n1641_001:0025b22	素供。吳母時年九十四歲。偶至厨下因問。為何營此	素 供 吳 母 時 年 九 十 四 歲 偶 至 厨 下 因 問 為 何 營 此 
X88n1641_001:0025b23	素供。婢云請陸相公。又問陸相公年幾何。婢云年五	素 供 婢 云 請 陸 相 公 又 問 陸 相 公 年 幾 何 婢 云 年 五 
X88n1641_001:0025b24	十四。母驚歎曰。渠年五十四便已茹素。吾年九十四	十 四 母 驚 歎 曰 渠 年 五 十 四 便 已 茹 素 吾 年 九 十 四 
X88n1641_001:0025c01	乃不斷腪耶。從今日即當永斷。子媳輩力阻之。俱不	乃 不 斷 腪 耶 從 今 日 即 當 永 斷 子 媳 輩 力 阻 之 俱 不 
X88n1641_001:0025c02	聽。仍設香燭請陸居士作證。越三年於臘月間。忽謂	聽 仍 設 香 燭 請 陸 居 士 作 證 越 三 年 於 臘 月 間 忽 謂 
X88n1641_001:0025c03	子曰。為我請陸先生來。子訝。問其故。答曰。吾將遠行。	子 曰 為 我 請 陸 先 生 來 子 訝 問 其 故 答 曰 吾 將 遠 行 
X88n1641_001:0025c04	子問何往。答曰。兒何太癡。吾已九十七歲。安得無去。	子 問 何 往 答 曰 兒 何 太 癡 吾 已 九 十 七 歲 安 得 無 去 
X88n1641_001:0025c05	遂徧集子孫輩言別。擇次日去。次日大雪。則云且俟	遂 徧 集 子 孫 輩 言 別 擇 次 日 去 次 日 大 雪 則 云 且 俟 
X88n1641_001:0025c06	天好方去。次日又問天好否。婢謬答云今日雪更甚。	天 好 方 去 次 日 又 問 天 好 否 婢 謬 答 云 今 日 雪 更 甚 
X88n1641_001:0025c07	則云更俟天晴。未幾見日光炤室。乃曰。汝等詒我。速	則 云 更 俟 天 晴 未 幾 見 日 光 炤 室 乃 曰 汝 等 詒 我 速 
X88n1641_001:0025c08	取我淨衣及取香水來。遂起梳洗更衣禮佛。并遙禮	取 我 淨 衣 及 取 香 水 來 遂 起 梳 洗 更 衣 禮 佛 并 遙 禮 
X88n1641_001:0025c09	湛源居士。馮几端坐。命眷屬同時輕聲念佛以送之。	湛 源 居 士 馮 几 端 坐 命 眷 屬 同 時 輕 聲 念 佛 以 送 之 
X88n1641_001:0025c10	許久媳進茶湯。則已逝矣。	許 久 媳 進 茶 湯 則 已 逝 矣 
X88n1641_001:0025c11	姑蘇神堂巷潘奉巖親家。渾名盛老鼠。有一外甥居	姑 蘇 神 堂 巷 潘 奉 巖 親 家 渾 名 盛 老 鼠 有 一 外 甥 居 
X88n1641_001:0025c12	鄉間。盛往探之。甥欲割鷄為饌。力阻乃免。夜夢亡媳	鄉 間 盛 往 探 之 甥 欲 割 鷄 為 饌 力 阻 乃 免 夜 夢 亡 媳 
X88n1641_001:0025c13	謝曰。雞即我後身也。吾因不敬三寶。墮此異類。賴翁	謝 曰 雞 即 我 後 身 也 吾 因 不 敬 三 寶 墮 此 異 類 賴 翁 
X88n1641_001:0025c14	慈力。昨免刀砧。吾七年前曾失一簪在竹筧內。可令	慈 力 昨 免 刀 砧 吾 七 年 前 曾 失 一 簪 在 竹 筧 內 可 令 
X88n1641_001:0025c15	姑取之。盛既醒。遂索此雞歸家。果於竹筧中尋得舊	姑 取 之 盛 既 醒 遂 索 此 雞 歸 家 果 於 竹 筧 中 尋 得 舊 
X88n1641_001:0025c16	簪。夫妻皆大感發。同出家於普陀山。後其妻坐逝。夫	簪 夫 妻 皆 大 感 發 同 出 家 於 普 陀 山 後 其 妻 坐 逝 夫 
X88n1641_001:0025c17	亦善終。	亦 善 終 
X88n1641_001:0025c18	姑蘇周致和。賣藥為業。有一次媳。歿後附於妹身言	姑 蘇 周 致 和 賣 藥 為 業 有 一 次 媳 歿 後 附 於 妹 身 言 
X88n1641_001:0025c19	曰。吾不敬三寶。罰作狗身。日被厨下人打。苦不可言。	曰 吾 不 敬 三 寶 罰 作 狗 身 日 被 厨 下 人 打 苦 不 可 言 
X88n1641_001:0025c20	幸速救我。父母問曰。吾為汝禮慈悲懺法。汝得益否。	幸 速 救 我 父 母 問 曰 吾 為 汝 禮 慈 悲 懺 法 汝 得 益 否 
X88n1641_001:0025c21	答曰。正仗懺力。將脫難矣。父母乃從周家取狗以歸。	答 曰 正 仗 懺 力 將 脫 難 矣 父 母 乃 從 周 家 取 狗 以 歸 
X88n1641_001:0025c22	三日而死。	三 日 而 死 
X88n1641_001:0025c23	姑蘇金龍川有一妻弟。於南濠開麵坊。家人打驢。驢	姑 蘇 金 龍 川 有 一 妻 弟 於 南 濠 開 麵 坊 家 人 打 驢 驢 
X88n1641_001:0025c24	忽作人語。吾欠汝老主人五金。故來効力。汝何得鞭	忽 作 人 語 吾 欠 汝 老 主 人 五 金 故 來 効 力 汝 何 得 鞭 
X88n1641_001:0026a01	我。家人大驚。以語厥主。主取父舊帳簡之。果得五金	我 家 人 大 驚 以 語 厥 主 主 取 父 舊 帳 簡 之 果 得 五 金 
X88n1641_001:0026a02	借票一紙。因取向驢前碎之。語曰。吾已免汝。驢遂躑	借 票 一 紙 因 取 向 驢 前 碎 之 語 曰 吾 已 免 汝 驢 遂 躑 
X88n1641_001:0026a03	躅而斃。	躅 而 斃 
X88n1641_001:0026a04	金龍川又一表弟。住滸墅關。生一子常病。偶父子同	金 龍 川 又 一 表 弟 住 滸 墅 關 生 一 子 常 病 偶 父 子 同 
X88n1641_001:0026a05	臥頃。有鬼攝父魂至冥府。冥官責云。汝欠某人債若	臥 頃 有 鬼 攝 父 魂 至 冥 府 冥 官 責 云 汝 欠 某 人 債 若 
X88n1641_001:0026a06	干。何久不還。父答云。我不識渠。因喚出相認。即其子	干 何 久 不 還 父 答 云 我 不 識 渠 因 喚 出 相 認 即 其 子 
X88n1641_001:0026a07	也。遂憶前世曾欠債事。冥官命曰。汝速於三寶中為	也 遂 憶 前 世 曾 欠 債 事 冥 官 命 曰 汝 速 於 三 寶 中 為 
X88n1641_001:0026a08	渠還却。一諾而醒。其子宛然在牀。心倍醒悟。後為作	渠 還 却 一 諾 而 醒 其 子 宛 然 在 牀 心 倍 醒 悟 後 為 作 
X88n1641_001:0026a09	福延醫等事。計滿本數。子隨去世。母慟哭之。父曰。不	福 延 醫 等 事 計 滿 本 數 子 隨 去 世 母 慟 哭 之 父 曰 不 
X88n1641_001:0026a10	須哭也。此是索舊債者耳。備述前夢。因相與奉戒修	須 哭 也 此 是 索 舊 債 者 耳 備 述 前 夢 因 相 與 奉 戒 修 
X88n1641_001:0026a11	道。至今尚存。	道 至 今 尚 存 
X88n1641_001:0026a12	湖州府武康縣公差。忘其名。路值一男二女尾其後	湖 州 府 武 康 縣 公 差 忘 其 名 路 值 一 男 二 女 尾 其 後 
X88n1641_001:0026a13	行。到鄉宦駱家。見三人直入駱門。心異之。因待至暮	行 到 鄉 宦 駱 家 見 三 人 直 入 駱 門 心 異 之 因 待 至 暮 
X88n1641_001:0026a14	不出。遂問守門者索人。守門人以為誣妄。諍打不已。	不 出 遂 問 守 門 者 索 人 守 門 人 以 為 誣 妄 諍 打 不 已 
X88n1641_001:0026a15	聞於主翁。翁悟其意。命各房查生產事。乃見牸牛新	聞 於 主 翁 翁 悟 其 意 命 各 房 查 生 產 事 乃 見 牸 牛 新 
X88n1641_001:0026a16	生三牡。一壯二牝。即喚分差視之。三牛毛色與所見	生 三 牡 一 壯 二 牝 即 喚 分 差 視 之 三 牛 毛 色 與 所 見 
X88n1641_001:0026a17	三人服色不異。方知三人已為牛矣。復查其姓名。皆	三 人 服 色 不 異 方 知 三 人 已 為 牛 矣 復 查 其 姓 名 皆 
X88n1641_001:0026a18	欠駱家租米者也。後三牛既大。力有強弱。債多者強。	欠 駱 家 租 米 者 也 後 三 牛 既 大 力 有 強 弱 債 多 者 強 
X88n1641_001:0026a19	債少者弱。分毫無爽焉。	債 少 者 弱 分 毫 無 爽 焉 
X88n1641_001:0026a20	吳城婁門內有姓蔣者。自幼喜毀神像。崇禎癸酉年	吳 城 婁 門 內 有 姓 蔣 者 自 幼 喜 毀 神 像 崇 禎 癸 酉 年 
X88n1641_001:0026a21	拆其父所造火神殿為門房。毀神像以為薪然之。冬	拆 其 父 所 造 火 神 殿 為 門 房 毀 神 像 以 為 薪 然 之 冬 
X88n1641_001:0026a22	忽頭痛。命家人鳴囉集眾。眾既集。眼珠忽迸出垂於	忽 頭 痛 命 家 人 鳴 囉 集 眾 眾 既 集 眼 珠 忽 迸 出 垂 於 
X88n1641_001:0026a23	鼻間。死而復甦。甦而復死。口唱冥府所歷諸苦。共經	鼻 間 死 而 復 甦 甦 而 復 死 口 唱 冥 府 所 歷 諸 苦 共 經 
X88n1641_001:0026a24	四十二日乃絕。合城人無不見聞。	四 十 二 日 乃 絕 合 城 人 無 不 見 聞 
X88n1641_001:0026b01	寧國府涇縣水東鄉民。忘其姓名。居常修善。齋僧布	寧 國 府 涇 縣 水 東 鄉 民 忘 其 姓 名 居 常 修 善 齋 僧 布 
X88n1641_001:0026b02	施無虗日。偶因病暴卒。至冥府。冥王稽其陽算未盡。	施 無 虗 日 偶 因 病 暴 卒 至 冥 府 冥 王 稽 其 陽 算 未 盡 
X88n1641_001:0026b03	遣還。民乞曰。為人多苦。不欲更還。如是再三。王乃問	遣 還 民 乞 曰 為 人 多 苦 不 欲 更 還 如 是 再 三 王 乃 問 
X88n1641_001:0026b04	欲作何等。答曰願預僧流。王驚曰。汝福幾何。望此高	欲 作 何 等 答 曰 願 預 僧 流 王 驚 曰 汝 福 幾 何 望 此 高 
X88n1641_001:0026b05	位。計汝生平福力。祗可作一百戶耳。民又固乞。設不	位 計 汝 生 平 福 力 祗 可 作 一 百 戶 耳 民 又 固 乞 設 不 
X88n1641_001:0026b06	能為名德沙門。求作一燒火僧足矣。王曰。燒火僧亦	能 為 名 德 沙 門 求 作 一 燒 火 僧 足 矣 王 曰 燒 火 僧 亦 
X88n1641_001:0026b07	萬萬不易作。且與汝作一千戶何如。民又不欲。王曰。	萬 萬 不 易 作 且 與 汝 作 一 千 戶 何 如 民 又 不 欲 王 曰 
X88n1641_001:0026b08	必欲作燒火僧。且回陽間。盡其形壽極力修福。或可	必 欲 作 燒 火 僧 且 回 陽 間 盡 其 形 壽 極 力 修 福 或 可 
X88n1641_001:0026b09	冀耳。民遂復甦。作福倍前。數年乃逝(九華空如老人說)。	冀 耳 民 遂 復 甦 作 福 倍 前 數 年 乃 逝 九 華 空 如 老 人 說 
X88n1641_001:0026b10	世廟時休邑大傅瀛。有童子名程鎡。與同族弟兄捉	世 廟 時 休 邑 大 傅 瀛 有 童 子 名 程 鎡 與 同 族 弟 兄 捉 
X88n1641_001:0026b11	樹上鵓鳩。議定上樹者得其二。在樹下者得其一。及	樹 上 鵓 鳩 議 定 上 樹 者 得 其 二 在 樹 下 者 得 其 一 及 
X88n1641_001:0026b12	上樹取得三鳩。則樹下者皆取去。鎡追奪不肯還。遂	上 樹 取 得 三 鳩 則 樹 下 者 皆 取 去 鎡 追 奪 不 肯 還 遂 
X88n1641_001:0026b13	併取擲殺之。夜夢二青衣執牌來捉云。有人命事。鎡	併 取 擲 殺 之 夜 夢 二 青 衣 執 牌 來 捉 云 有 人 命 事 鎡 
X88n1641_001:0026b14	避走約二里許。竄入觀音大士殿中。見大士儼然在	避 走 約 二 里 許 竄 入 觀 音 大 士 殿 中 見 大 士 儼 然 在 
X88n1641_001:0026b15	焉。二青衣亦追至。鎡訴於大士曰。我未甞殺人。何為	焉 二 青 衣 亦 追 至 鎡 訴 於 大 士 曰 我 未 甞 殺 人 何 為 
X88n1641_001:0026b16	捉我。二青衣出牌示曰。是三鵓鳩相告。今須同去理	捉 我 二 青 衣 出 牌 示 曰 是 三 鵓 鳩 相 告 今 須 同 去 理 
X88n1641_001:0026b17	會。鎡辯曰。鵓鳩不過小禽。何足償命。況我本與彼約。	會 鎡 辯 曰 鵓 鳩 不 過 小 禽 何 足 償 命 況 我 本 與 彼 約 
X88n1641_001:0026b18	彼人負約。致我生忿而擲殺之。則罪不獨在我也。大	彼 人 負 約 致 我 生 忿 而 擲 殺 之 則 罪 不 獨 在 我 也 大 
X88n1641_001:0026b19	士曰。鵓鳩若大。損犯禾苗。則汝殺之其罪稍輕。今既	士 曰 鵓 鳩 若 大 損 犯 禾 苗 則 汝 殺 之 其 罪 稍 輕 今 既 
X88n1641_001:0026b20	初生未甞有過。汝今殺之理須償命。況彼人雖負約。	初 生 未 甞 有 過 汝 今 殺 之 理 須 償 命 況 彼 人 雖 負 約 
X88n1641_001:0026b21	而致之死地者實汝罪也。但念汝年幼未有成立。因	而 致 之 死 地 者 實 汝 罪 也 但 念 汝 年 幼 未 有 成 立 因 
X88n1641_001:0026b22	命二青衣寬其限至十二年後。某日某時再來追之。	命 二 青 衣 寬 其 限 至 十 二 年 後 某 日 某 時 再 來 追 之 
X88n1641_001:0026b23	二青衣奉大士命而散。鎡亦遂寤。至十二年後。鎡商	二 青 衣 奉 大 士 命 而 散 鎡 亦 遂 寤 至 十 二 年 後 鎡 商 
X88n1641_001:0026b24	於淞江。至期忽自立于秀野橋下而斃。	於 淞 江 至 期 忽 自 立 于 秀 野 橋 下 而 斃 
X88n1641_001:0026c01	大傅瀛程玄偉。生一子。名本大。習儒業。費其家產略	大 傅 瀛 程 玄 偉 生 一 子 名 本 大 習 儒 業 費 其 家 產 略 
X88n1641_001:0026c02	盡。于崇禎辛巳同族兄程天明往姑蘇。將本處祖屋	盡 于 崇 禎 辛 巳 同 族 兄 程 天 明 往 姑 蘇 將 本 處 祖 屋 
X88n1641_001:0026c03	賣與其姪。得價僅數十金。俱被天明扣去。空手而回。	賣 與 其 姪 得 價 僅 數 十 金 俱 被 天 明 扣 去 空 手 而 回 
X88n1641_001:0026c04	不數日遂抱鬱死。止存一女已嫁商山吳宅。女歸送	不 數 日 遂 抱 鬱 死 止 存 一 女 已 嫁 商 山 吳 宅 女 歸 送 
X88n1641_001:0026c05	殮。竟于途中見乃父魂。因附其身而歸罵曰。天明甚	殮 竟 于 途 中 見 乃 父 魂 因 附 其 身 而 歸 罵 曰 天 明 甚 
X88n1641_001:0026c06	無情誼。令我抑鬱而死。今已訴于冥王。兼告鄉約程	無 情 誼 令 我 抑 鬱 而 死 今 已 訴 于 冥 王 兼 告 鄉 約 程 
X88n1641_001:0026c07	宗涵作證矣。我又于抗州江干遇故姪程寬。寄我要	宗 涵 作 證 矣 我 又 于 抗 州 江 干 遇 故 姪 程 寬 寄 我 要 
X88n1641_001:0026c08	打姪婦吳氏十掌云。我止有一子。汝何不肯撫養。乃	打 姪 婦 吳 氏 十 掌 云 我 止 有 一 子 汝 何 不 肯 撫 養 乃 
X88n1641_001:0026c09	起異心耶。玄偉聞而訶曰。汝在生時。破吾家事殆盡。	起 異 心 耶 玄 偉 聞 而 訶 曰 汝 在 生 時 破 吾 家 事 殆 盡 
X88n1641_001:0026c10	今既死去。何故尚來作祟。答曰。吾前世本為商人。汝	今 既 死 去 何 故 尚 來 作 祟 答 曰 吾 前 世 本 為 商 人 汝 
X88n1641_001:0026c11	為店主。見我財寶謀奪我命。我今特來索債。但因汝	為 店 主 見 我 財 寶 謀 奪 我 命 我 今 特 來 索 債 但 因 汝 
X88n1641_001:0026c12	任我揮霍。頗快我心。故恕汝命耳。何得以父禮責我	任 我 揮 霍 頗 快 我 心 故 恕 汝 命 耳 何 得 以 父 禮 責 我 
X88n1641_001:0026c13	哉。	哉 
X88n1641_001:0026c14	淞江海口有朱姓者。慣收大猪宰殺為業。崇禎己卯	淞 江 海 口 有 朱 姓 者 慣 收 大 猪 宰 殺 為 業 崇 禎 己 卯 
X88n1641_001:0026c15	年正月間。至二鼓時偶起登廁。聞人語聲。疑以為盜。	年 正 月 間 至 二 鼓 時 偶 起 登 廁 聞 人 語 聲 疑 以 為 盜 
X88n1641_001:0026c16	執杖隨聲尋去。乃在猪欄中作福建人語。一云。苦哉。	執 杖 隨 聲 尋 去 乃 在 猪 欄 中 作 福 建 人 語 一 云 苦 哉 
X88n1641_001:0026c17	我明日必當見殺矣。一云。汝本當作猪七次。今已六	我 明 日 必 當 見 殺 矣 一 云 汝 本 當 作 猪 七 次 今 已 六 
X88n1641_001:0026c18	次。苦將脫矣。我當作猪五次。今方初次。是為苦耳。其	次 苦 將 脫 矣 我 當 作 猪 五 次 今 方 初 次 是 為 苦 耳 其 
X88n1641_001:0026c19	人本解福建鄉語。聞之大駭。遂棄惡業。	人 本 解 福 建 鄉 語 聞 之 大 駭 遂 棄 惡 業 
X88n1641_001:0026c20	又一人宰羊為業。亦于己卯年正月間至鄉間買四	又 一 人 宰 羊 為 業 亦 于 己 卯 年 正 月 間 至 鄉 間 買 四 
X88n1641_001:0026c21	羊牽歸。未至家中僅十里許。四羊爭躑躅。觸倒此人。	羊 牽 歸 未 至 家 中 僅 十 里 許 四 羊 爭 躑 躅 觸 倒 此 人 
X88n1641_001:0026c22	一羊牽其頭。一羊按其兩足。二羊上其腹極力抵觸	一 羊 牽 其 頭 一 羊 按 其 兩 足 二 羊 上 其 腹 極 力 抵 觸 
X88n1641_001:0026c23	致死(已上四事並程智用親見故說)。	致 死 已 上 四 事 並 程 智 用 親 見 故 說 
X88n1641_001:0026c24	神廟時有一士子。弱冠即舉進士。座師及同年諸友	神 廟 時 有 一 士 子 弱 冠 即 舉 進 士 座 師 及 同 年 諸 友 
X88n1641_001:0027a01	咸器重之。其父待之愈嚴。稍不如法輒加笞辱。一日	咸 器 重 之 其 父 待 之 愈 嚴 稍 不 如 法 輒 加 笞 辱 一 日 
X88n1641_001:0027a02	有同年公請士飲酒。士因父責遲遲乃去。兼向同年	有 同 年 公 請 士 飲 酒 士 因 父 責 遲 遲 乃 去 兼 向 同 年 
X88n1641_001:0027a03	哭愬此情。同年大歎服曰。甚矣。老年伯之深為年兄	哭 愬 此 情 同 年 大 歎 服 曰 甚 矣 老 年 伯 之 深 為 年 兄 
X88n1641_001:0027a04	也。夫弟輩半生苦心。僅獲一第。而兄年未二十。亦遂	也 夫 弟 輩 半 生 苦 心 僅 獲 一 第 而 兄 年 未 二 十 亦 遂 
X88n1641_001:0027a05	得第。且名聲藉藉反勝弟輩。此造化所忌也。年伯若	得 第 且 名 聲 藉 藉 反 勝 弟 輩 此 造 化 所 忌 也 年 伯 若 
X88n1641_001:0027a06	不用惡辣鉗錘。則兄必恣情任意。福壽俱損矣。士乃	不 用 惡 辣 鉗 錘 則 兄 必 恣 情 任 意 福 壽 俱 損 矣 士 乃 
X88n1641_001:0027a07	醒悟。歸時頓改舊觀。父訝問之。汝為自解我意能如	醒 悟 歸 時 頓 改 舊 觀 父 訝 問 之 汝 為 自 解 我 意 能 如 
X88n1641_001:0027a08	此改過耶。抑誰向汝說破耶。士述同年語以對。父乃	此 改 過 耶 抑 誰 向 汝 說 破 耶 士 述 同 年 語 以 對 父 乃 
X88n1641_001:0027a09	敦請同年。公命士禮之為師。以受切磋琢磨之益。	敦 請 同 年 公 命 士 禮 之 為 師 以 受 切 磋 琢 磨 之 益 
X88n1641_001:0027a10	和州有一居民。忘其姓。養鵝百餘隻。偶一日鵝食其	和 州 有 一 居 民 忘 其 姓 養 鵝 百 餘 隻 偶 一 日 鵝 食 其 
X88n1641_001:0027a11	親鄰稻穀。鄰打殺其鵝至五十餘。民婦見之。始亦甚	親 鄰 稻 穀 鄰 打 殺 其 鵝 至 五 十 餘 民 婦 見 之 始 亦 甚 
X88n1641_001:0027a12	怒。次深思曰。我設欲與成訟。力能勝彼。但須費數十	怒 次 深 思 曰 我 設 欲 與 成 訟 力 能 勝 彼 但 須 費 數 十 
X88n1641_001:0027a13	金。計鵝所直不及其半。且鵝雖死。亦尚可用。何必爭	金 計 鵝 所 直 不 及 其 半 且 鵝 雖 死 亦 尚 可 用 何 必 爭 
X88n1641_001:0027a14	此空氣。又吾夫今已醉臥。設與知之。或起敺打。尤為	此 空 氣 又 吾 夫 今 已 醉 臥 設 與 知 之 或 起 敺 打 尤 為 
X88n1641_001:0027a15	不便。遂命僮收拾死鵞醃之。次早鄰人忽自暴死。其	不 便 遂 命 僮 收 拾 死 鵞 醃 之 次 早 鄰 人 忽 自 暴 死 其 
X88n1641_001:0027a16	夫醉醒。歎訝其人無病而卒。甚為奇異。婦乃以昨事	夫 醉 醒 歎 訝 其 人 無 病 而 卒 甚 為 奇 異 婦 乃 以 昨 事 
X88n1641_001:0027a17	告之。夫深感曰。設汝昨為我說。我乘醉力必敺打之。	告 之 夫 深 感 曰 設 汝 昨 為 我 說 我 乘 醉 力 必 敺 打 之 
X88n1641_001:0027a18	不幾成人命乎。乃集親友作證。拜謝其婦(已上二事釋成泰說)。	不 幾 成 人 命 乎 乃 集 親 友 作 證 拜 謝 其 婦 已 上 二 事 釋 成 泰 說 
X88n1641_001:0027a19	池州府殷家滙經紀行。有一棉花客往鄉收花。途遇	池 州 府 殷 家 滙 經 紀 行 有 一 棉 花 客 往 鄉 收 花 途 遇 
X88n1641_001:0027a20	打狗者負一大犬。買歸放生。剩食飼之。弗離左右。一	打 狗 者 負 一 大 犬 買 歸 放 生 剩 食 飼 之 弗 離 左 右 一 
X88n1641_001:0027a21	日至丁家洲收花。行主人叫舟送之。犬亦隨往。舟子	日 至 丁 家 洲 收 花 行 主 人 叫 舟 送 之 犬 亦 隨 往 舟 子 
X88n1641_001:0027a22	見客銀多。起不良心。撐至江邊將客置布袋中。結口	見 客 銀 多 起 不 良 心 撐 至 江 邊 將 客 置 布 袋 中 結 口 
X88n1641_001:0027a23	投水。犬遂下水口銜袋結嘶吠不已。漁人見而挽出。	投 水 犬 遂 下 水 口 銜 袋 結 嘶 吠 不 已 漁 人 見 而 挽 出 
X88n1641_001:0027a24	客因得蘇。回至行中。備言其事。行主安慰客心。佯為	客 因 得 蘇 回 至 行 中 備 言 其 事 行 主 安 慰 客 心 佯 為 
X88n1641_001:0027b01	不知。往舟子家探問。客信且邀舟子到行飲酒。乃令	不 知 往 舟 子 家 探 問 客 信 且 邀 舟 子 到 行 飲 酒 乃 令 
X88n1641_001:0027b02	客出面詰。伏罪奉還原銀。	客 出 面 詰 伏 罪 奉 還 原 銀 
X88n1641_001:0027b03	九華山有住莊人。好殺鹿。一日率眾網鹿。見有老鹿	九 華 山 有 住 莊 人 好 殺 鹿 一 日 率 眾 網 鹿 見 有 老 鹿 
X88n1641_001:0027b04	身斑異色。四圍覓之。鹿見勢迫竄入莊家。眾復趕進。	身 斑 異 色 四 圍 覓 之 鹿 見 勢 迫 竄 入 莊 家 眾 復 趕 進 
X88n1641_001:0027b05	鹿跪伏淚下乞命。莊人以矛逆刺鹿目。鹿未去皮。而	鹿 跪 伏 淚 下 乞 命 莊 人 以 矛 逆 刺 鹿 目 鹿 未 去 皮 而 
X88n1641_001:0027b06	莊人眼忽先瞎矣。	莊 人 眼 忽 先 瞎 矣 
X88n1641_001:0027b07	青陽縣老田吳六房。有家人名吳毛。持戒茹素甚潔。	青 陽 縣 老 田 吳 六 房 有 家 人 名 吳 毛 持 戒 茹 素 甚 潔 
X88n1641_001:0027b08	左兵渡江搶虜殺人。主人盡走避之。惟吳毛代主看	左 兵 渡 江 搶 虜 殺 人 主 人 盡 走 避 之 惟 吳 毛 代 主 看 
X88n1641_001:0027b09	守房屋。被賊七鎗而死。頃之厥弟來看。毛復醒。向弟	守 房 屋 被 賊 七 鎗 而 死 頃 之 厥 弟 來 看 毛 復 醒 向 弟 
X88n1641_001:0027b10	曰。我夙業應七受猪身。因齋戒力。今受七鎗以酬往	曰 我 夙 業 應 七 受 猪 身 因 齋 戒 力 今 受 七 鎗 以 酬 往 
X88n1641_001:0027b11	因。徑生天矣。言訖遂逝。其弟素不信善。聞之駭然。亦	因 徑 生 天 矣 言 訖 遂 逝 其 弟 素 不 信 善 聞 之 駭 然 亦 
X88n1641_001:0027b12	遂回心。	遂 回 心 
X88n1641_001:0027b13	九華山澗多產石雞。形似蝦蟆而大。味勝家雞。每有	九 華 山 澗 多 產 石 雞 形 似 蝦 蟆 而 大 味 勝 家 雞 每 有 
X88n1641_001:0027b14	上司過縣。必票取之。偶一夜。莊人以火照巖。舒手探	上 司 過 縣 必 票 取 之 偶 一 夜 莊 人 以 火 照 巖 舒 手 探 
X88n1641_001:0027b15	取。被石雞咬住兩手。死不可拔。直至五更。聞寺鐘聲。	取 被 石 雞 咬 住 兩 手 死 不 可 拔 直 至 五 更 聞 寺 鐘 聲 
X88n1641_001:0027b16	石雞各似合掌念佛之狀。莊人乃得脫走。	石 雞 各 似 合 掌 念 佛 之 狀 莊 人 乃 得 脫 走 
X88n1641_001:0027b17	池州府有一人。恒誦三官經。流賊臨城。其人夢三官	池 州 府 有 一 人 恒 誦 三 官 經 流 賊 臨 城 其 人 夢 三 官 
X88n1641_001:0027b18	告云。汝前世曾殺一人。今來報讐。不可免矣。驚懼而	告 云 汝 前 世 曾 殺 一 人 今 來 報 讐 不 可 免 矣 驚 懼 而 
X88n1641_001:0027b19	醒。復加懇禱。又得夢云。往業難逃。豈能曲救。但汝夙	醒 復 加 懇 禱 又 得 夢 云 往 業 難 逃 豈 能 曲 救 但 汝 夙 
X88n1641_001:0027b20	冤名朱七。騎紅馬。明日必來。汝可跪於門前。口稱朱	冤 名 朱 七 騎 紅 馬 明 日 必 來 汝 可 跪 於 門 前 口 稱 朱 
X88n1641_001:0027b21	七將軍饒命。彼或問汝何故知我名字。即以兩夢告	七 將 軍 饒 命 彼 或 問 汝 何 故 知 我 名 字 即 以 兩 夢 告 
X88n1641_001:0027b22	之可也。次日果於門前見有騎紅馬者。跪稱朱七將	之 可 也 次 日 果 於 門 前 見 有 騎 紅 馬 者 跪 稱 朱 七 將 
X88n1641_001:0027b23	軍饒命。賊聞驚異。問知其故。遂憮然若失。置之不殺	軍 饒 命 賊 聞 驚 異 問 知 其 故 遂 憮 然 若 失 置 之 不 殺 
X88n1641_001:0027b24	而去。	而 去 
X88n1641_001:0027c01	釋復禮。訪知友。歸九華。夜夢黃冠羽流三人奔求救	釋 復 禮 訪 知 友 歸 九 華 夜 夢 黃 冠 羽 流 三 人 奔 求 救 
X88n1641_001:0027c02	命。旁有同衣詆之。次日行路。見一童子手提三鱔。肥	命 旁 有 同 衣 詆 之 次 日 行 路 見 一 童 子 手 提 三 鱔 肥 
X88n1641_001:0027c03	大異常。買放井中。旁有一釋痛加訶罵。謂不宜放入	大 異 常 買 放 井 中 旁 有 一 釋 痛 加 訶 罵 謂 不 宜 放 入 
X88n1641_001:0027c04	於井。方悟夜夢即此三鱔云(已上六事俱釋隆仁說)。	於 井 方 悟 夜 夢 即 此 三 鱔 云 已 上 六 事 俱 釋 隆 仁 說 
X88n1641_001:0027c05	徽州商人程伯鱗。久居揚州。事觀音大士甚虔。乙酉	徽 州 商 人 程 伯 鱗 久 居 揚 州 事 觀 音 大 士 甚 虔 乙 酉 
X88n1641_001:0027c06	夏北兵破揚城。程禱大士求救。乃得夢云。汝家共十	夏 北 兵 破 揚 城 程 禱 大 士 求 救 乃 得 夢 云 汝 家 共 十 
X88n1641_001:0027c07	七人。餘十六口俱不在劫。惟汝在數。不可逃也。程既	七 人 餘 十 六 口 俱 不 在 劫 惟 汝 在 數 不 可 逃 也 程 既 
X88n1641_001:0027c08	醒。又復懇禱。仍得夢云。汝前生殺王麻子二十六刀。	醒 又 復 懇 禱 仍 得 夢 云 汝 前 生 殺 王 麻 子 二 十 六 刀 
X88n1641_001:0027c09	今須償彼。決不可逃。汝當分付家中十六口。並住東	今 須 償 彼 決 不 可 逃 汝 當 分 付 家 中 十 六 口 並 住 東 
X88n1641_001:0027c10	廂。汝獨在中堂俟之。勿併遺累家人也。程頷之。越五	廂 汝 獨 在 中 堂 俟 之 勿 併 遺 累 家 人 也 程 頷 之 越 五 
X88n1641_001:0027c11	日北兵扣門。程即問曰。汝非王麻子乎。若是王麻子	日 北 兵 扣 門 程 即 問 曰 汝 非 王 麻 子 乎 若 是 王 麻 子 
X88n1641_001:0027c12	可來殺我二十六刀。若非王麻子則本無怨。不須進	可 來 殺 我 二 十 六 刀 若 非 王 麻 子 則 本 無 怨 不 須 進 
X88n1641_001:0027c13	門。兵云。我正是王麻子。程遂開門納之。兵下馬驚問。	門 兵 云 我 正 是 王 麻 子 程 遂 開 門 納 之 兵 下 馬 驚 問 
X88n1641_001:0027c14	汝何以知我姓名。程具以兩夢告之。兵歎曰。汝前世	汝 何 以 知 我 姓 名 程 具 以 兩 夢 告 之 兵 歎 曰 汝 前 世 
X88n1641_001:0027c15	殺我二十六刀。我則今世報汝。我今殺汝。汝於來世	殺 我 二 十 六 刀 我 則 今 世 報 汝 我 今 殺 汝 汝 於 來 世 
X88n1641_001:0027c16	不將又報我乎。乃以刀背斫程二十六下而宥之。擕	不 將 又 報 我 乎 乃 以 刀 背 斫 程 二 十 六 下 而 宥 之 擕 
X88n1641_001:0027c17	其家屬同至金陵。	其 家 屬 同 至 金 陵 
X88n1641_001:0027c19	見聞錄(終)	見 聞 錄 終 
