T39n1792_001:0505a03	佛說盂蘭盆經疏上	佛 說 盂 蘭 盆 經 疏 上 
T39n1792_001:0505a05	充國沙門宗密述	充 國 沙 門 宗 密 述 
T39n1792_001:0505a06	始於混沌。塞乎天地。通人神。貫貴賤。儒釋皆	始 於 混 沌 塞 乎 天 地 通 人 神 貫 貴 賤 儒 釋 皆 
T39n1792_001:0505a07	宗之。其唯孝道矣。應孝子之懇誠。救二親之	宗 之 其 唯 孝 道 矣 應 孝 子 之 懇 誠 救 二 親 之 
T39n1792_001:0505a08	苦厄。酬昊天恩德。其唯盂蘭盆之教焉。宗	苦 厄 酬 昊 天 恩 德 其 唯 盂 蘭 盆 之 教 焉 宗 
T39n1792_001:0505a09	密罪釁早年喪親。每履雪霜之悲。永懷風樹	密 罪 釁 早 年 喪 親 每 履 雪 霜 之 悲 永 懷 風 樹 
T39n1792_001:0505a10	之恨。竊以終身墳壟。卒世蒸嘗。雖展孝思不	之 恨 竊 以 終 身 墳 壟 卒 世 蒸 嘗 雖 展 孝 思 不 
T39n1792_001:0505a11	資神道。遂搜索聖賢之教。虔求追薦之方。得	資 神 道 遂 搜 索 聖 賢 之 教 虔 求 追 薦 之 方 得 
T39n1792_001:0505a12	此法門。實是妙行。年年僧自恣日。四事供養	此 法 門 實 是 妙 行 年 年 僧 自 恣 日 四 事 供 養 
T39n1792_001:0505a13	三尊。宗密依之修崇。已歷多載。兼講其誥。用	三 尊 宗 密 依 之 修 崇 已 歷 多 載 兼 講 其 誥 用 
T39n1792_001:0505a14	是未聞今因歸鄉。依日開設道俗耆艾。悲喜	是 未 聞 今 因 歸 鄉 依 日 開 設 道 俗 耆 艾 悲 喜 
T39n1792_001:0505a15	遵行。異口同音。請製新疏。心在松柏。豈慢鄉	遵 行 異口同音 請 製 新 疏 心 在 松 柏 豈 慢 鄉 
T39n1792_001:0505a16	閭。式允來情。發揮要道。	閭 式 允 來 情 發 揮 要 道 
T39n1792_001:0505a17	稽首三界主。大孝釋迦尊。累劫報親恩。積因	稽 首 三 界 主 大 孝 釋 迦 尊 累 劫 報 親 恩 積 因 
T39n1792_001:0505a18	成正覺。將永錫眾類。應請演斯經。欲使背恩	成 正 覺 將 永 錫 眾 類 應 請 演 斯 經 欲 使 背 恩 
T39n1792_001:0505a19	人。咸能酬罔極。我今所讚述。願眾聖冥加。自	人 咸 能 酬 罔 極 我 今 所 讚 述 願 眾 聖 冥 加 自 
T39n1792_001:0505a20	他存歿親。離苦常安樂。	他 存 歿 親 離 苦 常 安 樂 
T39n1792_001:0505a21	將解此經。先開四段。一教起所因。二藏乘所	將 解 此 經 先 開 四 段 一 教 起 所 因 二 藏 乘 所 
T39n1792_001:0505a22	攝。三辨定宗旨。四正解經文。初中復四。一	攝 三 辨 定 宗 旨 四 正 解 經 文 初 中 復 四 一 
T39n1792_001:0505a23	酬宿因故。二酬今請故。三彰孝道故。四示勝	酬 宿 因 故 二 酬 今 請 故 三 彰 孝 道 故 四 示 勝 
T39n1792_001:0505a24	田故　初教起所因(四)　初酬宿因者。悉達	田 故 初 教 起 所 因 四 初 酬 宿 因 者 悉 達 
T39n1792_001:0505a25	太子。不紹王位。捨親去國。本為修行得道報	太 子 不 紹 王 位 捨 親 去 國 本 為 修 行 得 道 報 
T39n1792_001:0505a26	父母恩。然菩薩用心。不務專己。故開盂蘭	父 母 恩 然 菩 薩 用 心 不 務 專 己 故 開 盂 蘭 
T39n1792_001:0505a27	法會。以福自他二親。此經所興。本意如此。	法 會 以 福 自 他 二 親 此 經 所 興 本 意 如 此 
T39n1792_001:0505a28	二酬今請者。謂大目犍連因心之孝。欲度父	二 酬 今 請 者 謂 大 目 犍 連 因 心 之 孝 欲 度 父 
T39n1792_001:0505a29	母。報乳哺之恩故。出家修行。神通第一。觀	母 報 乳 哺 之 恩 故 出 家 修 行 神通第一 觀 
T39n1792_001:0505b01	見亡母。墮餓鬼中。自救不能。白佛求法。佛	見 亡 母 墮 餓 鬼 中 自 救 不 能 白 佛 求 法 佛 
T39n1792_001:0505b02	示盆供。救母倒懸。繇愛其親。施及一切故。	示 盆 供 救 母 倒 懸 繇 愛 其 親 施 及 一 切 故 
T39n1792_001:0505b03	為道俗弟子。請佛留此法門。酬目連所請。	為 道 俗 弟 子 請 佛 留 此 法 門 酬 目 連 所 請 
T39n1792_001:0505b04	即是說經之繇致也。三彰孝道者。復有其	即 是 說 經 之 繇 致 也 三 彰 孝 道 者 復 有 其 
T39n1792_001:0505b05	二。一通明孝為二教之宗本。二別明二教行	二 一 通 明 孝 為 二 教 之 宗 本 二 別 明 二 教 行 
T39n1792_001:0505b06	孝之同異。初通明中。且明儒教。以孝為本	孝 之 同 異 初 通 明 中 且 明 儒 教 以 孝 為 本 
T39n1792_001:0505b07	者。謂始自天子。至於士人。家國相傳。皆立	者 謂 始 自 天 子 至 於 士 人 家 國 相 傳 皆 立 
T39n1792_001:0505b08	宗廟。雖五孝之用。則別而不行之。源不殊	宗 廟 雖 五 孝 之 用 則 別 而 不 行 之 源 不 殊 
T39n1792_001:0505b09	故。開宗明義。章中標為至德要道。道德以之	故 開 宗 明 義 章 中 標 為 至 德 要 道 道 德 以 之 
T39n1792_001:0505b10	為體。教法繇是而生。何有君子。而不務本。既	為 體 教 法 繇 是 而 生 何 有 君 子 而 不 務 本 既 
T39n1792_001:0505b11	為天經地義。須令企及俯從。雖論禮壞樂崩	為 天 經 地 義 須 令 企 及 俯 從 雖 論 禮 壞 樂 崩 
T39n1792_001:0505b12	終訶衣錦食稻。甚哉孝之大也。聖人之德。	終 訶 衣 錦 食 稻 甚 哉 孝 之 大 也 聖 人 之 德 
T39n1792_001:0505b13	又何以加於孝乎。次釋教以孝為本者。然一	又 何 以 加 於 孝 乎 次 釋 教 以 孝 為 本 者 然 一 
T39n1792_001:0505b14	切佛。皆有真化二身。釋迦化身說。隨機權教。	切 佛 皆 有 真 化 二 身 釋 迦 化 身 說 隨 機 權 教 
T39n1792_001:0505b15	舍那真身說。究竟實教。教者。經律也。經詮理	舍 那 真 身 說 究 竟 實 教 教 者 經 律 也 經 詮 理 
T39n1792_001:0505b16	智。律詮戒行。戒雖萬行。以孝為宗。故我盧	智 律 詮 戒 行 戒 雖 萬 行 以 孝 為 宗 故 我 盧 
T39n1792_001:0505b17	舍那佛。最初成正覺時。便說華嚴大經。菩薩	舍 那 佛 最 初 成 正 覺 時 便 說 華 嚴 大 經 菩 薩 
T39n1792_001:0505b18	大戒。又經標云。爾時釋迦牟尼佛。初坐菩	大 戒 又 經 標 云 爾 時 釋 迦 牟 尼 佛 初 坐 菩 
T39n1792_001:0505b19	提樹下。成無上正覺已。初結菩薩波羅提	提 樹 下 成無上正覺 已 初 結 菩 薩 波 羅 提 
T39n1792_001:0505b20	木叉。孝順父母。師僧三寶。孝順至道之法。	木 叉 孝順父母 師 僧 三 寶 孝 順 至 道 之 法 
T39n1792_001:0505b21	孝名為戒。亦名制止。涅槃亦云。奇哉父母。	孝 名 為 戒 亦 名 制 止 涅 槃 亦 云 奇 哉 父 母 
T39n1792_001:0505b22	生育我等。受大苦惱。滿足十月。懷抱我身。既	生 育 我 等 受 大 苦 惱 滿 足 十 月 懷 抱 我 身 既 
T39n1792_001:0505b23	生之後。推乾就濕除去不淨。大小便利。乳哺	生 之 後 推 乾 就 濕 除 去 不 淨 大小便利 乳 哺 
T39n1792_001:0505b24	長養。將護我身。以是義故。應當報恩。隨順	長 養 將 護 我 身 以是義故 應 當 報 恩 隨 順 
T39n1792_001:0505b25	供養。上通明二教以孝為本竟。次別明二教	供 養 上 通 明 二 教 以 孝 為 本 竟 次 別 明 二 教 
T39n1792_001:0505b26	行孝之同異者。於中初明其異。後顯其同。初	行 孝 之 同 異 者 於 中 初 明 其 異 後 顯 其 同 初 
T39n1792_001:0505b27	謂生前侍養異。後謂歿後追思異。侍養異者。	謂 生 前 侍 養 異 後 謂 歿 後 追 思 異 侍 養 異 者 
T39n1792_001:0505b28	儒宗則慎護髮膚。揚名後代。故樂春不出。曾	儒 宗 則 慎 護 髮 膚 揚 名 後 代 故 樂 春 不 出 曾 
T39n1792_001:0505b29	子開衾。釋教則祝髮壞衣。法資現世。故優陀	子 開 衾 釋 教 則 祝 髮 壞 衣 法 資 現 世 故 優 陀 
T39n1792_001:0505c01	通信。淨藏回邪。是謂為善不同。同歸乎孝。	通 信 淨 藏 回 邪 是 謂 為 善 不 同 同 歸 乎 孝 
T39n1792_001:0505c02	歿後異者。復有三異。一居喪異。儒則棺槨	歿 後 異 者 復 有 三 異 一 居 喪 異 儒 則 棺 槨 
T39n1792_001:0505c03	宅兆安墓留形。釋則念誦追齋薦其去識。二	宅 兆 安 墓 留 形 釋 則 念 誦 追 齋 薦 其 去 識 二 
T39n1792_001:0505c04	齋忌異。儒則內齋。外定想其聲容。釋則設供	齋 忌 異 儒 則 內 齋 外 定 想 其 聲 容 釋 則 設 供 
T39n1792_001:0505c05	講經資其業報。三終身異。儒則四時殺命。春	講 經 資 其 業 報 三 終 身 異 儒 則 四 時 殺 命 春 
T39n1792_001:0505c06	夏秋冬。釋則三節放生施戒盆會。良繇真宗。	夏 秋 冬 釋 則 三 節 放 生 施 戒 盆 會 良 繇 真 宗 
T39n1792_001:0505c07	未至周孔。且使繫心今知禮有所歸。不應	未 至 周 孔 且 使 繫 心 今 知 禮 有 所 歸 不 應 
T39n1792_001:0505c08	猶執權教。且福之大者。莫大於施。生是釋梵	猶 執 權 教 且 福 之 大 者 莫 大 於 施 生 是 釋 梵 
T39n1792_001:0505c09	之本因。類天地之大德。今殺彼祭此。豈近	之 本 因 類 天 地 之 大 德 今 殺 彼 祭 此 豈 近 
T39n1792_001:0505c10	仁心。是若可忍。孰不可忍。雖云祈福。實是立	仁 心 是 若 可 忍 孰 不 可 忍 雖 云 祈 福 實 是 立 
T39n1792_001:0505c11	讎。自徇虛名。殃於神道。問父母生於餘趣。則	讎 自 徇 虛 名 殃 於 神 道 問 父 母 生 於 餘 趣 則 
T39n1792_001:0505c12	可改祭為齋。如墮鬼中。寧無饗祀。答黍稷非	可 改 祭 為 齋 如 墮 鬼 中 寧 無 饗 祀 答 黍 稷 非 
T39n1792_001:0505c13	馨。蘋蘩可薦。應知禴祭。勝於殺牛。況鬼神	馨 蘋 蘩 可 薦 應 知 禴 祭 勝 於 殺 牛 況 鬼 神 
T39n1792_001:0505c14	等差。豈皆受饗。上明異竟。次顯其同者。復	等 差 豈 皆 受 饗 上 明 異 竟 次 顯 其 同 者 復 
T39n1792_001:0505c15	有其二。初明存歿同。後明罪福同今初約紀	有 其 二 初 明 存 歿 同 後 明 罪 福 同 今 初 約 紀 
T39n1792_001:0505c16	孝行章中五句之文以辨其同。即攝於生前	孝 行 章 中 五 句 之 文 以 辨 其 同 即 攝 於 生 前 
T39n1792_001:0505c17	歿後也。一居則致其敬者。儒則別於犬馬。	歿 後 也 一 居 則 致 其 敬 者 儒 則 別 於 犬 馬 
T39n1792_001:0505c18	釋則舉身七多。二養則致其樂者。儒則怡聲	釋 則 舉 身 七 多 二 養 則 致 其 樂 者 儒 則 怡 聲 
T39n1792_001:0505c19	下氣溫清定省等故。有扇床溫席之流。釋則	下 氣 溫 清 定 省 等 故 有 扇 床 溫 席 之 流 釋 則 
T39n1792_001:0505c20	節量信毀分減衣鉢等故。有割肉充饑之類。	節 量 信 毀 分 減 衣 鉢 等 故 有 割 肉 充 饑 之 類 
T39n1792_001:0505c21	三病則致其憂者。儒中如文帝先嘗湯藥。武	三 病 則 致 其 憂 者 儒 中 如 文 帝 先 嘗 湯 藥 武 
T39n1792_001:0505c22	王不脫冠帶。釋中如太子以肉為藥。高僧以	王 不 脫 冠 帶 釋 中 如 太 子 以 肉 為 藥 高 僧 以 
T39n1792_001:0505c23	身而擔。四喪則致其哀者。儒有武丁不言。子	身 而 擔 四 喪 則 致 其 哀 者 儒 有 武 丁 不 言 子 
T39n1792_001:0505c24	皐泣血。釋有目連大叫調御舁棺。五祭則致	皐 泣 血 釋 有 目 連 大 叫 調 御 舁 棺 五 祭 則 致 
T39n1792_001:0505c25	其嚴者。儒有薦笋之流。釋有餉飯之類。但	其 嚴 者 儒 有 薦 笋 之 流 釋 有 餉 飯 之 類 但 
T39n1792_001:0505c26	以至教未來難弘報應。故先且立於祭法。令	以 至 教 未 來 難 弘 報 應 故 先 且 立 於 祭 法 令 
T39n1792_001:0505c27	敬事於神靈。神靈則父母之識性。足顯祖考	敬 事 於 神 靈 神 靈 則 父 母 之 識 性 足 顯 祖 考 
T39n1792_001:0505c28	之常存。既形滅而神不滅。豈厚形而薄神乎。	之 常 存 既 形 滅 而 神 不 滅 豈 厚 形 而 薄 神 乎 
T39n1792_001:0505c29	餘如前辨。上來存歿同竟。次辨罪福同。罪同	餘 如 前 辨 上 來 存 歿 同 竟 次 辨 罪 福 同 罪 同 
T39n1792_001:0506a01	者。儒則條越五刑。犯當五摘而恩赦不該。釋	者 儒 則 條 越 五 刑 犯 當 五 摘 而 恩 赦 不 該 釋 
T39n1792_001:0506a02	則名標七逆。戒黜七遮而阿鼻定入。福同者。	則 名 標 七 逆 戒 黜 七 遮 而 阿 鼻 定 入 福 同 者 
T39n1792_001:0506a03	儒則旌於門閭上天之報。釋則瑩於戒德淨	儒 則 旌 於 門 閭 上 天 之 報 釋 則 瑩 於 戒 德 淨 
T39n1792_001:0506a04	土之因。上來總彰孝道竟。第四示勝田者。	土 之 因 上 來 總 彰 孝 道 竟 第 四 示 勝 田 者 
T39n1792_001:0506a05	喻如世間人。欲得倉廩中五穀豐盈歲歲不	喻 如 世 間 人 欲 得 倉 廩 中 五 穀 豐 盈 歲 歲 不 
T39n1792_001:0506a06	乏者。必須取穀麥種子。以牛犁耕於田地而	乏 者 必 須 取 穀 麥 種 子 以 牛 犁 耕 於 田 地 而 
T39n1792_001:0506a07	種之。不種則竭盡也。法中亦爾。以悲心敬心	種 之 不 種 則 竭 盡 也 法 中 亦 爾 以 悲 心 敬 心 
T39n1792_001:0506a08	孝心為種子。以衣食財帛身命為牛犁。以貧	孝 心 為 種 子 以 衣 食 財 帛 身 命 為 牛 犁 以 貧 
T39n1792_001:0506a09	病三寶父母為田地。有佛弟子。欲得藏識中	病 三 寶 父 母 為 田 地 有 佛 弟 子 欲 得 藏 識 中 
T39n1792_001:0506a10	百福莊嚴生生無盡者。須運悲敬孝心。將衣	百 福 莊 嚴 生 生 無 盡 者 須 運 悲 敬 孝 心 將 衣 
T39n1792_001:0506a11	食財帛身命。給濟敬養於貧病三寶父母。名	食 財 帛 身 命 給 濟 敬 養 於 貧 病 三 寶 父 母 名 
T39n1792_001:0506a12	為種福。不種即貧窮無福慧。入生死險道。謂	為 種 福 不 種 即 貧 窮 無 福 慧 入 生 死 險 道 謂 
T39n1792_001:0506a13	種福之田名為福田。如種穀之田名穀田	種 福 之 田 名 為 福 田 如 種 穀 之 田 名 穀 田 
T39n1792_001:0506a14	也。然種子有精新乾焦。田有肥濃確瘦。如悲	也 然 種 子 有 精 新 乾 焦 田 有 肥 濃 確 瘦 如 悲 
T39n1792_001:0506a15	敬孝心有懇切閑縵。貧有淺深。病有輕重。佛	敬 孝 心 有 懇 切 閑 縵 貧 有 淺 深 病 有 輕 重 佛 
T39n1792_001:0506a16	有真化。化有住世入滅。法有大小。教有權	有 真 化 化 有 住 世 入 滅 法 有 大 小 教 有 權 
T39n1792_001:0506a17	實。僧有持毀。父母有現生七世。一一配肥	實 僧 有 持 毀 父 母 有 現 生 七 世 一 一 配 肥 
T39n1792_001:0506a18	瘦之田。昭然可見。今盂蘭供會具三種肥田。	瘦 之 田 昭 然 可 見 今 盂 蘭 供 會 具 三 種 肥 田 
T39n1792_001:0506a19	故云勝也。謂佛歡喜日。供養自恣淨戒大德。	故 云 勝 也 謂 佛 歡 喜 日 供 養 自 恣 淨 戒 大 德 
T39n1792_001:0506a20	敬田勝也。報父母恩。恩田勝也。父母在厄難	敬 田 勝 也 報 父 母 恩 恩 田 勝 也 父 母 在 厄 難 
T39n1792_001:0506a21	中。悲田勝也。為欲示此勝田故。說此經也。	中 悲 田 勝 也 為 欲 示 此 勝 田 故 說 此 經 也 
T39n1792_001:0506a22	二藏乘所攝。第二藏乘所攝者。藏謂三藏。	二 藏 乘 所 攝 第 二 藏 乘 所 攝 者 藏 謂 三 藏 
T39n1792_001:0506a23	乘謂五乘。三藏者。一修多羅。此云契經。契	乘 謂 五 乘 三 藏 者 一 修 多 羅 此 云 契 經 契 
T39n1792_001:0506a24	者契理契機。經者。佛地論云。貫攝為義。謂貫	者 契 理 契 機 經 者 佛 地 論 云 貫 攝 為 義 謂 貫 
T39n1792_001:0506a25	穿所應知義。攝持所化生故。此教於三學中	穿 所 應 知 義 攝 持 所 化 生 故 此 教 於 三 學 中 
T39n1792_001:0506a26	詮於定學。二毘奈耶。此云調伏。調謂調練三	詮 於 定 學 二 毘 奈 耶 此 云 調 伏 調 謂 調 練 三 
T39n1792_001:0506a27	業。伏謂制伏過非。此教詮於戒學。三阿毘達	業 伏 謂 制 伏 過 非 此 教 詮 於 戒 學 三 阿 毘 達 
T39n1792_001:0506a28	磨。此云對法。法謂涅槃四諦。對謂對向對觀。	磨 此 云 對 法 法 謂 涅 槃 四 諦 對 謂 對 向 對 觀 
T39n1792_001:0506a29	其能對者。即是妙慧。此教詮於慧學。然經	其 能 對 者 即 是 妙 慧 此 教 詮 於 慧 學 然 經 
T39n1792_001:0506b01	是化教。開誘化導也。律是制教。制約行業也。	是 化 教 開 誘 化 導 也 律 是 制 教 制 約 行 業 也 
T39n1792_001:0506b02	論則推徵。解釋經律之意也。今此盂蘭盆據	論 則 推 徵 解 釋 經 律 之 意 也 今 此 盂 蘭 盆 據 
T39n1792_001:0506b03	其名題。即化教攝。屬於經藏。據其義意亦	其 名 題 即 化 教 攝 屬 於 經 藏 據 其 義 意 亦 
T39n1792_001:0506b04	制教攝。屬於律藏。五乘者。乘以運載為名。五	制 教 攝 屬 於 律 藏 五 乘 者 乘 以 運 載 為 名 五 
T39n1792_001:0506b05	謂人天聲聞緣覺菩薩。此五力有大小。載有	謂 人 天 聲 聞 緣 覺 菩 薩 此 五 力 有 大 小 載 有 
T39n1792_001:0506b06	遠近。一人乘。謂三歸五戒。運載眾生越於三	遠 近 一 人 乘 謂 三 歸 五 戒 運 載 眾 生 越 於 三 
T39n1792_001:0506b07	塗生於人道。其猶小艇纔過谿澗。二天乘。謂	塗 生 於 人 道 其 猶 小 艇 纔 過 谿 澗 二 天 乘 謂 
T39n1792_001:0506b08	上品十善。及四禪八定。運載眾生越於四洲	上 品 十 善 及 四 禪 八 定 運 載 眾 生 越 於 四 洲 
T39n1792_001:0506b09	達於上界。猶如小船越小江河三聲聞乘。	達 於 上 界 猶 如 小 船 越 小 江 河 三 聲 聞 乘 
T39n1792_001:0506b10	謂四諦法門。四緣覺乘。謂十二因緣法門。皆	謂 四 諦 法 門 四 緣 覺 乘 謂 十二因緣 法 門 皆 
T39n1792_001:0506b11	能運載眾生越於三界。到有餘無餘涅槃。成	能 運 載 眾 生 越 於 三 界 到 有 餘 無餘涅槃 成 
T39n1792_001:0506b12	阿羅漢及辟支佛。皆如大船越大江河。五菩	阿 羅 漢 及 辟 支 佛 皆 如 大 船 越 大 江 河 五 菩 
T39n1792_001:0506b13	薩乘。謂悲智六度法門。運載眾生總超三界	薩 乘 謂 悲 智 六 度 法 門 運 載 眾 生 總 超 三 界 
T39n1792_001:0506b14	三乘之境。至無上菩提大般涅槃之彼岸。如	三 乘 之 境 至 無上菩提 大 般 涅 槃 之 彼 岸 如 
T39n1792_001:0506b15	乘舶過海也。今此經者。謂是人天乘所攝。	乘 舶 過 海 也 今 此 經 者 謂 是 人 天 乘 所 攝 
T39n1792_001:0506b16	在小乘藏中。三辨定宗旨。三辨定宗旨者。此	在 小 乘 藏 中 三 辨 定 宗 旨 三 辨 定 宗 旨 者 此 
T39n1792_001:0506b17	經以孝順設供。拔苦報恩為宗。今以二門分	經 以 孝 順 設 供 拔 苦 報 恩 為 宗 今 以 二 門 分 
T39n1792_001:0506b18	別。一釋行相。二配句數。初者為目連。本為	別 一 釋 行 相 二 配 句 數 初 者 為 目 連 本 為 
T39n1792_001:0506b19	孝誠欲酬恩德。力所未及故先出家。是以始	孝 誠 欲 酬 恩 德 力 所 未 及 故 先 出 家 是 以 始 
T39n1792_001:0506b20	得六通。便觀三界見其亡母生餓鬼中。雖餉	得 六 通 便 觀 三 界 見 其 亡 母 生 餓 鬼 中 雖 餉 
T39n1792_001:0506b21	香飯旋成猛火。悲號投佛。佛教設於盆供。	香 飯 旋 成 猛 火 悲 號 投 佛 佛 教 設 於 盆 供 
T39n1792_001:0506b22	拔冥途身脫一劫苦。不辜生育大報劬勞。	拔 冥 途 身 脫 一 劫 苦 不 辜 生 育 大 報 劬 勞 
T39n1792_001:0506b23	細詳經旨備斯四義。二配句數者。有四四句。	細 詳 經 旨 備 斯 四 義 二 配 句 數 者 有 四 四 句 
T39n1792_001:0506b24	一孝順兩字。自有四句。一孝而非順。如三牲	一 孝 順 兩 字 自 有 四 句 一 孝 而 非 順 如 三 牲 
T39n1792_001:0506b25	之養等。二順而非孝。如病索禁忌之食而即	之 養 等 二 順 而 非 孝 如 病 索 禁 忌 之 食 而 即 
T39n1792_001:0506b26	供。欲行非為之事而不諫等。三亦孝亦順。謂	供 欲 行 非 為 之 事 而 不 諫 等 三 亦 孝 亦 順 謂 
T39n1792_001:0506b27	有隱無犯。三諫而隨順色。觀志三年無改。四	有 隱 無 犯 三 諫 而 隨 順 色 觀 志 三 年 無 改 四 
T39n1792_001:0506b28	非孝非順。如水中葬父之類。二以孝順設	非 孝 非 順 如 水 中 葬 父 之 類 二 以 孝 順 設 
T39n1792_001:0506b29	供。相對復為四句。一孝順非設供。如董黯王	供 相 對 復 為 四 句 一 孝 順 非 設 供 如 董 黯 王 
T39n1792_001:0506c01	祥等。二設供非孝順。為己求福而修齋等。三	祥 等 二 設 供 非 孝 順 為 己 求 福 而 修 齋 等 三 
T39n1792_001:0506c02	俱是。即盂蘭盆會。四俱非。謂逆而慳也。三以	俱 是 即 盂 蘭 盆 會 四 俱 非 謂 逆 而 慳 也 三 以 
T39n1792_001:0506c03	孝順對拔苦。亦為四句。一孝順非拔苦。謂董	孝 順 對 拔 苦 亦 為 四 句 一 孝 順 非 拔 苦 謂 董 
T39n1792_001:0506c04	永等。二拔苦非孝順。謂救他人之苦。三俱	永 等 二 拔 苦 非 孝 順 謂 救 他 人 之 苦 三 俱 
T39n1792_001:0506c05	是。即蘭盆會。四俱非。謂逆小之人也。四	是 即 蘭 盆 會 四 俱 非 謂 逆 小 之 人 也 四 
T39n1792_001:0506c06	以孝順對報恩亦為四句。一孝順非報恩。護	以 孝 順 對 報 恩 亦 為 四 句 一 孝 順 非 報 恩 護 
T39n1792_001:0506c07	髮膚不驕危非法不言等。二報恩非孝順。扶	髮 膚 不 驕 危 非 法 不 言 等 二 報 恩 非 孝 順 扶 
T39n1792_001:0506c08	輪報一餐修行報施主等。三俱是。盂蘭盆會	輪 報 一 餐 修 行 報 施 主 等 三 俱 是 盂 蘭 盆 會 
T39n1792_001:0506c09	也。四俱非。謂辜恩逆人。今修此一門。即圓四	也 四 俱 非 謂 辜 恩 逆 人 今 修 此 一 門 即 圓 四 
T39n1792_001:0506c10	行所得功德何可校量。實繇境勝心彊徹	行 所得功德 何 可 校 量 實 繇 境 勝 心 彊 徹 
T39n1792_001:0506c11	於神理故也。◎	於 神 理 故 也 
T39n1792_001:0506c12	佛說盂蘭盆經疏上終	佛 說 盂 蘭 盆 經 疏 上 終 
T39n1792_002:0506c15	佛說盂蘭盆經疏下	佛 說 盂 蘭 盆 經 疏 下 
T39n1792_002:0506c17	充國沙門宗密述	充 國 沙 門 宗 密 述 
T39n1792_002:0506c18	◎四正解經文(二)。正解經文於中復二。初	 四 正 解 經 文 二 正 解 經 文 於 中 復 二 初 
T39n1792_002:0506c19	釋題目。二解本文。初釋題目。	釋 題 目 二 解 本 文 初 釋 題 目 
T39n1792_002:0506c20	佛說盂蘭盆經　此經總有三譯。一晉武帝	佛 說 盂 蘭 盆 經 此 經 總 有 三 譯 一 晉 武 帝 
T39n1792_002:0506c21	時。剎法師翻云盂蘭盆經。二惠帝時。法炬法	時 剎 法 師 翻 云 盂 蘭 盆 經 二 惠 帝 時 法 炬 法 
T39n1792_002:0506c22	師譯云灌臘經。應此文云。具飯百味五果汲	師 譯 云 灌 臘 經 應 此 文 云 具 飯 百 味 五 果 汲 
T39n1792_002:0506c23	灌盆器香油錠燭等故。三舊本別錄。又有一	灌 盆 器 香 油 錠 燭 等 故 三 舊 本 別 錄 又 有 一 
T39n1792_002:0506c24	師。翻為報恩經。約所行之行而立名故。今	師 翻 為 報 恩 經 約 所 行 之 行 而 立 名 故 今 
T39n1792_002:0506c25	所釋者。即初譯也。義淨三藏云。頒自我口暢	所 釋 者 即 初 譯 也 義 淨 三 藏 云 頒 自 我 口 暢 
T39n1792_002:0506c26	之。彼心以教合機。故稱佛說。盂蘭是西域之	之 彼 心 以 教 合 機 故 稱 佛 說 盂 蘭 是 西 域 之 
T39n1792_002:0506c27	語。此云倒懸。盆乃東夏之音。仍為救器。若隨	語 此 云 倒 懸 盆 乃 東 夏 之 音 仍 為 救 器 若 隨 
T39n1792_002:0506c28	方俗應曰救倒懸盆。斯繇尊者之親魂沈闇	方 俗 應 曰 救 倒 懸 盆 斯 繇 尊 者 之 親 魂 沈 闇 
T39n1792_002:0506c29	道。載飢且渴命似倒懸。縱聖子之威靈無以	道 載 飢 且 渴 命 似 倒 懸 縱 聖 子 之 威 靈 無 以 
T39n1792_002:0507a01	拯其塗炭。佛令盆羅百味式貢三尊。仰大眾	拯 其 塗 炭 佛 令 盆 羅 百 味 式 貢 三 尊 仰 大 眾 
T39n1792_002:0507a02	之恩光。救倒懸之窘急。即從此義以立經	之 恩 光 救 倒 懸 之 窘 急 即 從 此 義 以 立 經 
T39n1792_002:0507a03	名。經者正名為線。義曰契經。線能貫華。經能	名 經 者 正 名 為 線 義 曰 契 經 線 能 貫 華 經 能 
T39n1792_002:0507a04	持緯。謂所詮之義似緯似華。能詮之文能持	持 緯 謂 所 詮 之 義 似 緯 似 華 能 詮 之 文 能 持 
T39n1792_002:0507a05	能貫。今順此方典誥。是以目之為經。借義助	能 貫 今 順 此 方 典 誥 是 以 目 之 為 經 借 義 助 
T39n1792_002:0507a06	名。仍加契字。此釋符佛地論。二義中貫穿	名 仍 加 契 字 此 釋 符 佛 地 論 二 義 中 貫 穿 
T39n1792_002:0507a07	之義。雜心論五義中結鬘之義也。二解本	之 義 雜 心 論 五 義 中 結 鬘 之 義 也 二 解 本 
T39n1792_002:0507a08	文。解本文分三。一序分。三正宗分。三	文 解 本 文 分 三 一 序 分 三 正 宗 分 三 
T39n1792_002:0507a09	流通分。以三分之興。彌天高判冥符西域。今	流 通 分 以 三 分 之 興 彌 天 高 判 冥 符 西 域 今 
T39n1792_002:0507a10	古同遵。初序分中諸經多有二序。一證信序。	古 同 遵 初 序 分 中 諸 經 多 有 二 序 一 證 信 序 
T39n1792_002:0507a11	謂如是之法我從佛聞。標記說時說處分明。	謂 如 是 之 法 我 從 佛 聞 標 記 說 時 說 處 分 明 
T39n1792_002:0507a12	大眾同聞非謬。以為證據令總信受。經無	大 眾 同 聞 非 謬 以 為 證 據 令 總 信 受 經 無 
T39n1792_002:0507a13	豐約非信不傳。繇是經初必須證信。故智度	豐 約 非 信 不 傳 繇 是 經 初 必 須 證 信 故 智 度 
T39n1792_002:0507a14	論云。說時方人令生信故。二發起序發明	論 云 說 時 方 人 令 生 信 故 二 發 起 序 發 明 
T39n1792_002:0507a15	信起正宗之法。如淨名寶蓋法華毫光之類。	信 起 正 宗 之 法 如 淨 名 寶 蓋 法 華 毫 光 之 類 
T39n1792_002:0507a16	然證信亦云通序。諸經皆同故。亦云經後序。	然 證 信 亦 云 通 序 諸 經 皆 同 故 亦 云 經 後 序 
T39n1792_002:0507a17	佛說法時而未有故。發起亦云別序。諸經各	佛 說 法 時 而 未 有 故 發 起 亦 云 別 序 諸 經 各 
T39n1792_002:0507a18	別故。亦云經前序。佛先自發起。方說正宗故。	別 故 亦 云 經 前 序 佛 先 自 發 起 方 說 正 宗 故 
T39n1792_002:0507a19	初證信序。	初 證 信 序 
T39n1792_002:0507a20	聞如是一時佛在舍衛國祇樹給孤獨園　則	聞 如 是 一 時 佛 在 舍 衛 國 祇 樹 給 孤 獨 園 則 
T39n1792_002:0507a21	佛臨滅度時。阿難請問四事。佛令置此言	佛 臨 滅 度 時 阿 難 請 問 四 事 佛 令 置 此 言 
T39n1792_002:0507a22	也。所問四事佛一一答。謂一依四念處。二以	也 所 問 四 事 佛 一 一 答 謂 一 依 四 念 處 二 以 
T39n1792_002:0507a23	戒為師。三默擯惡性比丘。四一切經初。皆云	戒 為 師 三 默 擯 惡 性 比 丘 四 一 切 經 初 皆 云 
T39n1792_002:0507a24	如是我聞一時佛在某處與某處若干人俱。	如是我聞 一 時 佛 在 某 處 與 某 處 若 干 人 俱 
T39n1792_002:0507a25	諸經多具六種成就。文或闕略義必具之。謂	諸 經 多 具 六 種 成 就 文 或 闕 略 義 必 具 之 謂 
T39n1792_002:0507a26	一信二聞三時四主五處六眾。六緣不具教	一 信 二 聞 三 時 四 主 五 處 六 眾 六 緣 不 具 教 
T39n1792_002:0507a27	則不興。必須具六。故云成就。今經闕於列眾	則 不 興 必 須 具 六 故 云 成 就 今 經 闕 於 列 眾 
T39n1792_002:0507a28	也。又聞成就為初異餘經者。各是譯人之意。	也 又 聞 成 就 為 初 異 餘 經 者 各 是 譯 人 之 意 
T39n1792_002:0507a29	謂或云如是之法我從佛聞。或云我於佛邊聞	謂 或 云 如 是 之 法 我 從 佛 聞 或 云 我 於 佛 邊 聞 
T39n1792_002:0507b01	如是法。皆是指法之詞也。不云我者。意彰	如 是 法 皆 是 指 法 之 詞 也 不 云 我 者 意 彰 
T39n1792_002:0507b02	聖人皆證無我理故。餘經有者。即阿難自指	聖 人 皆 證 無 我 理 故 餘 經 有 者 即 阿 難 自 指 
T39n1792_002:0507b03	五蘊假者。不同情計之我。亦無過也。聞謂耳	五 蘊 假 者 不 同 情 計 之 我 亦 無 過 也 聞 謂 耳 
T39n1792_002:0507b04	根發識聽彼外聲。次云如是者。信成就也。夫	根 發 識 聽 彼 外 聲 次 云 如 是 者 信 成 就 也 夫 
T39n1792_002:0507b05	信者言是事如是。不信者言是事不如是。故	信 者 言 是 事 如 是 不 信 者 言 是 事 不 如 是 故 
T39n1792_002:0507b06	肇公云。信順之詞也。一時者。師資合會說	肇 公 云 信 順 之 詞 也 一 時 者 師 資 合 會 說 
T39n1792_002:0507b07	聽究竟。總名一時。簡異餘時也。謂如來說	聽 究 竟 總 名 一 時 簡 異 餘 時 也 謂 如 來 說 
T39n1792_002:0507b08	經。時有無量。不能別舉。一言略周故但云一。	經 時 有 無 量 不 能 別 舉 一 言 略 周 故 但 云 一 
T39n1792_002:0507b09	諸方時分延促不定故。總言一時。然諸經	諸 方 時 分 延 促 不 定 故 總 言 一 時 然 諸 經 
T39n1792_002:0507b10	中不指定時指定處者。有解招難故不用	中 不 指 定 時 指 定 處 者 有 解 招 難 故 不 用 
T39n1792_002:0507b11	之。今詳其意。以處則不過十六國中。遊化住	之 今 詳 其 意 以 處 則 不 過 十 六 國 中 遊 化 住 
T39n1792_002:0507b12	止之處而有其數。易為標指。時則年月春秋	止 之 處 而 有 其 數 易 為 標 指 時 則 年 月 春 秋 
T39n1792_002:0507b13	寒熱晝夜寅卯須臾等時。變異迅速積數無	寒 熱 晝 夜 寅 卯 須 臾 等 時 變 異 迅 速 積 數 無 
T39n1792_002:0507b14	量。不可說錄。難為標指故。佛者梵語佛陀。	量 不 可 說 錄 難 為 標 指 故 佛 者 梵 語 佛 陀 
T39n1792_002:0507b15	此云覺者。謂覺了真妄性相之者也。覺有三	此 云 覺 者 謂 覺 了 真 妄 性 相 之 者 也 覺 有 三 
T39n1792_002:0507b16	義。一自覺我空。簡異凡夫。二覺他法空。簡	義 一 自 覺 我 空 簡 異 凡 夫 二 覺 他 法 空 簡 
T39n1792_002:0507b17	異二乘。三覺滿俱空合於本覺。名究竟覺。或	異 二 乘 三 覺 滿 俱 空 合 於 本 覺 名 究 竟 覺 或 
T39n1792_002:0507b18	名大覺妙覺。簡異菩薩。在舍衛等者。處成就	名 大 覺 妙 覺 簡 異 菩 薩 在 舍 衛 等 者 處 成 就 
T39n1792_002:0507b19	也。真諦記云。住處有二。一境界處。謂化在	也 真 諦 記 云 住 處 有 二 一 境 界 處 謂 化 在 
T39n1792_002:0507b20	俗之流。二依止處。謂統出家之眾。初即舍	俗 之 流 二 依 止 處 謂 統 出 家 之 眾 初 即 舍 
T39n1792_002:0507b21	衛。後即祇園。婆沙論云。舉舍衛者。令遠人	衛 後 即 祇 園 婆 沙 論 云 舉 舍 衛 者 令 遠 人 
T39n1792_002:0507b22	知。舉祇園者。令近人知。舍衛此云聞物。謂	知 舉 祇 園 者 令 近 人 知 舍 衛 此 云 聞 物 謂 
T39n1792_002:0507b23	具足財寶之物。多聞解脫之人。遠聞諸國	具 足 財 寶 之 物 多 聞 解 脫 之 人 遠 聞 諸 國 
T39n1792_002:0507b24	故。義淨三藏譯金剛經。云名稱大城。祇樹	故 義 淨 三 藏 譯 金 剛 經 云 名 稱 大 城 祇 樹 
T39n1792_002:0507b25	等者。即祇陀太子所施之樹。給孤長者所買	等 者 即 祇 陀 太 子 所 施 之 樹 給 孤 長 者 所 買 
T39n1792_002:0507b26	之園。祇陀此云戰勝。波斯匿王太子也。生時	之 園 祇 陀 此 云 戰 勝 波 斯 匿 王 太 子 也 生 時 
T39n1792_002:0507b27	王與外國戰勝因以為名。給孤獨者。是臣之	王 與 外 國 戰 勝 因 以 為 名 給 孤 獨 者 是 臣 之 
T39n1792_002:0507b28	號。本名須達多。此云善施。謂給孤獨。即是	號 本 名 須 達 多 此 云 善 施 謂 給 孤 獨 即 是 
T39n1792_002:0507b29	善施。又常行施故名善施。鄉人美之號給孤	善 施 又 常 行 施 故 名 善 施 鄉 人 美 之 號 給 孤 
T39n1792_002:0507c01	獨。然園是須達所買。樹是祇陀所施。園總樹	獨 然 園 是 須 達 所 買 樹 是 祇 陀 所 施 園 總 樹 
T39n1792_002:0507c02	別。先合標園今以禮別尊卑故。樹先園後。西	別 先 合 標 園 今 以 禮 別 尊 卑 故 樹 先 園 後 西 
T39n1792_002:0507c03	國呼寺為僧伽藍摩。此云眾園。以佛教東流	國 呼 寺 為 僧伽藍摩 此 云 眾 園 以 佛 教 東 流 
T39n1792_002:0507c04	初至中國。止鴻臚寺賓異域僧僧既漸多。散	初 至 中 國 止 鴻 臚 寺 賓 異 域 僧 僧 既 漸 多 散 
T39n1792_002:0507c05	置別館。存其本號皆曰寺焉。其買園施樹者。	置 別 館 存 其 本 號 皆 曰 寺 焉 其 買 園 施 樹 者 
T39n1792_002:0507c06	涅槃經說。須達長者為兒聘婦。詣王舍城。因	涅 槃 經 說 須 達 長 者 為 兒 聘 婦 詣 王 舍 城 因 
T39n1792_002:0507c07	見佛發心。請入舍衛說法。佛令舍利弗隨歸	見 佛 發 心 請 入 舍 衛 說 法 佛 令 舍 利 弗 隨 歸 
T39n1792_002:0507c08	先揀住處。擇得祇陀太子之園。長者問買。	先 揀 住 處 擇 得 祇 陀 太 子 之 園 長 者 問 買 
T39n1792_002:0507c09	太子戲云。側布黃金滿即賣之。長者便欲交	太 子 戲 云 側 布 黃 金 滿 即 賣 之 長 者 便 欲 交 
T39n1792_002:0507c10	付。太子云。是戲言。共請斷事之人斷之。彼斷	付 太 子 云 是 戲 言 共 請 斷 事 之 人 斷 之 彼 斷 
T39n1792_002:0507c11	令依先語。長者載金側布。唯少一隅。太子	令 依 先 語 長 者 載 金 側 布 唯 少 一 隅 太 子 
T39n1792_002:0507c12	見其不惜財寶。知佛殊勝。遂施所餘之地置	見 其 不 惜 財 寶 知 佛 殊 勝 遂 施 所 餘 之 地 置 
T39n1792_002:0507c13	立門屋。施園中樹以為林蔭。二人共成精舍	立 門 屋 施 園 中 樹 以 為 林 蔭 二 人 共 成 精 舍 
T39n1792_002:0507c14	請佛居之。故云祇樹等也。闕眾成就者。但文	請 佛 居 之 故 云 祇 樹 等 也 闕 眾 成 就 者 但 文 
T39n1792_002:0507c15	略也。如無常經等。然有其時。必具徒眾故。經	略 也 如 無 常 經 等 然 有 其 時 必 具 徒 眾 故 經 
T39n1792_002:0507c16	末云四輩弟子歡喜奉行。二發起序(六)。發	末 云 四 輩 弟 子 歡 喜 奉 行 二 發 起 序 六 發 
T39n1792_002:0507c17	起者。此經既以孝順拔苦為宗故。託救母之	起 者 此 經 既 以 孝 順 拔 苦 為 宗 故 託 救 母 之 
T39n1792_002:0507c18	緣而為發起。文分為六。第一目連道滿。第	緣 而 為 發 起 文 分 為 六 第 一 目 連 道 滿 第 
T39n1792_002:0507c19	二知恩欲酬。第三攀慕遍尋。第四得見所在。	二 知 恩 欲 酬 第 三 攀 慕 遍 尋 第 四 得 見 所 在 
T39n1792_002:0507c20	第五痛哭往救。第六惡習現前。初目連道	第 五 痛 哭 往 救 第 六 惡 習 現 前 初 目 連 道 
T39n1792_002:0507c21	滿。	滿 
T39n1792_002:0507c22	大目犍連始得六通　此人姓大目犍連。唐	大 目 犍 連 始 得 六 通 此 人 姓 大 目 犍 連 唐 
T39n1792_002:0507c23	言菉菽氏。彼國上古有仙。常食菉荳。尊者	言 菉 菽 氏 彼 國 上 古 有 仙 常 食 菉 荳 尊 者 
T39n1792_002:0507c24	是彼之種族也。名尼拘律陀。即樹名也。尊者	是 彼 之 種 族 也 名 尼 拘 律 陀 即 樹 名 也 尊 者 
T39n1792_002:0507c25	二親因祭此樹神而生尊者。故名此也。是王	二 親 因 祭 此 樹 神 而 生 尊 者 故 名 此 也 是 王 
T39n1792_002:0507c26	舍城中輔相之子。時人貴其種。所以稱其氏。	舍 城 中 輔 相 之 子 時 人 貴 其 種 所 以 稱 其 氏 
T39n1792_002:0507c27	始得六通者。始即是初。初得聖道便度二親。	始 得 六 通 者 始 即 是 初 初 得 聖 道 便 度 二 親 
T39n1792_002:0507c28	本因親而修道故也。道雖無異本願各殊。故	本 因 親 而 修 道 故 也 道 雖 無 異 本 願 各 殊 故 
T39n1792_002:0507c29	諸聖者不必皆爾。六通者。一神境通。智證	諸 聖 者 不 必 皆 爾 六 通 者 一 神 境 通 智 證 
T39n1792_002:0508a01	神境故。亦名如意通。身如其意欲往即到故。	神 境 故 亦 名 如 意 通 身 如 其 意 欲 往 即 到 故 
T39n1792_002:0508a02	二天眼通。三天耳通。謂能見能聞若近若遠。	二 天 眼 通 三 天 耳 通 謂 能 見 能 聞 若 近 若 遠 
T39n1792_002:0508a03	障內障外色聲等故。四宿命通。能知宿世本	障 內 障 外 色 聲 等 故 四 宿 命 通 能 知 宿 世 本 
T39n1792_002:0508a04	生本事故。五他心通。謂於定散漏無漏心。一	生 本 事 故 五 他 心 通 謂 於 定 散 漏 無 漏 心 一 
T39n1792_002:0508a05	切能知故。六漏盡通。謂身中漏盡而能知故。	切 能 知 故 六 漏 盡 通 謂 身 中 漏 盡 而 能 知 故 
T39n1792_002:0508a06	六皆無擁故總名通。二知恩欲酬。	六 皆 無 擁 故 總 名 通 二 知 恩 欲 酬 
T39n1792_002:0508a07	欲度父母報乳哺之恩　度謂度脫。然報恩	欲 度 父 母 報 乳 哺 之 恩 度 謂 度 脫 然 報 恩 
T39n1792_002:0508a08	兩字。但是通標虛位。度脫正是其報。乳謂母	兩 字 但 是 通 標 虛 位 度 脫 正 是 其 報 乳 謂 母 
T39n1792_002:0508a09	乳。哺是嚼哺。然父母有遠近。恩有輕重。報有	乳 哺 是 嚼 哺 然 父 母 有 遠 近 恩 有 輕 重 報 有 
T39n1792_002:0508a10	分全。遠者七世乃至多世。近者即生此身。七	分 全 遠 者 七 世 乃 至 多 世 近 者 即 生 此 身 七 
T39n1792_002:0508a11	世者。外教所宗。人以形質為本傳體相續。以	世 者 外 教 所 宗 人 以 形 質 為 本 傳 體 相 續 以 
T39n1792_002:0508a12	父祖已上為七世故。偏尊於父。佛教所宗。	父 祖 已 上 為 七 世 故 偏 尊 於 父 佛 教 所 宗 
T39n1792_002:0508a13	人以靈識為本。四大形質為靈識所依。世世	人 以 靈 識 為 本 四 大 形 質 為 靈 識 所 依 世 世 
T39n1792_002:0508a14	生生皆有父母。生養此身。已去乃至七生所	生 生 皆 有 父 母 生 養 此 身 已 去 乃 至 七 生 所 
T39n1792_002:0508a15	生父母為七世也。然寄託之處。惟在母胎。	生 父 母 為 七 世 也 然 寄 託 之 處 惟 在 母 胎 
T39n1792_002:0508a16	生來乳哺懷抱亦多是母。故偏重母。是以經	生 來 乳 哺 懷 抱 亦 多 是 母 故 偏 重 母 是 以 經 
T39n1792_002:0508a17	中但云報乳哺之恩也。乃至多世者。於中偏	中 但 云 報 乳 哺 之 恩 也 乃 至 多 世 者 於 中 偏 
T39n1792_002:0508a18	取歸依佛已來所有生身父母。能生我身	取 歸 依 佛 已 來 所 有 生 身 父 母 能 生 我 身 
T39n1792_002:0508a19	修道器故。諸佛成道之時。多生父母皆相會	修 道 器 故 諸 佛 成 道 之 時 多 生 父 母 皆 相 會 
T39n1792_002:0508a20	遇。聞法獲益。恩有輕重者。此生父母最重。	遇 聞 法 獲 益 恩 有 輕 重 者 此 生 父 母 最 重 
T39n1792_002:0508a21	餘漸輕也。報有分全者。侍養一生為分。度脫	餘 漸 輕 也 報 有 分 全 者 侍 養 一 生 為 分 度 脫 
T39n1792_002:0508a22	多生為全。故經云。左肩擔父。右肩擔母。遍行	多 生 為 全 故 經 云 左 肩 擔 父 右 肩 擔 母 遍 行 
T39n1792_002:0508a23	大地。亦不能報恩。故知此生所報為分。設	大 地 亦 不 能 報 恩 故 知 此 生 所 報 為 分 設 
T39n1792_002:0508a24	同孟宗董黯董永之類。亦為分也。今經云。欲	同 孟 宗 董 黯 董 永 之 類 亦 為 分 也 今 經 云 欲 
T39n1792_002:0508a25	度父母者。意令得道。明其全也。若總不報。	度 父 母 者 意 令 得 道 明 其 全 也 若 總 不 報 
T39n1792_002:0508a26	便是不孝罪人。況加逆事。且泛論一切人	便 是 不 孝 罪 人 況 加 逆 事 且 泛 論 一 切 人 
T39n1792_002:0508a27	恩。華嚴經云。不知恩者多遭橫死。觀佛相海	恩 華 嚴 經 云 不 知 恩 者 多 遭 橫 死 觀 佛 相 海 
T39n1792_002:0508a28	經云。有恩不報。是阿鼻因諸恩尚然。況於	經 云 有 恩 不 報 是 阿 鼻 因 諸 恩 尚 然 況 於 
T39n1792_002:0508a29	父母。父母之恩無可校量。故詩云。蓼蓼者莪	父 母 父 母 之 恩 無 可 校 量 故 詩 云 蓼 蓼 者 莪 
T39n1792_002:0508b01	匪莪伊蒿。哀哀父母生我劬勞。乃至無父可	匪 莪 伊 蒿 哀 哀 父 母 生 我 劬 勞 乃 至 無 父 可 
T39n1792_002:0508b02	怙無母可恃。出則銜恤入則靡至。父兮生	怙 無 母 可 恃 出 則 銜 恤 入 則 靡 至 父 兮 生 
T39n1792_002:0508b03	我。母兮鞠我。撫我畜我。長我育我。顧我。	我 母 兮 鞠 我 撫 我 畜 我 長 我 育 我 顧 我 
T39n1792_002:0508b04	復我。出入腹我。欲報之德昊天罔極。故三藏	復 我 出 入 腹 我 欲 報 之 德 昊 天 罔 極 故 三 藏 
T39n1792_002:0508b05	云。父母義高天地恩深巨海。是以係仰顧腹	云 父 母 義 高 天 地 恩 深 巨 海 是 以 係 仰 顧 腹 
T39n1792_002:0508b06	之恩。思答劬勞之德。父母恩重經云。父母懷	之 恩 思 答 劬 勞 之 德 父 母 恩 重 經 云 父 母 懷 
T39n1792_002:0508b07	抱含笑未語和和弄聲。飢時須食非母不	抱 含 笑 未 語 和 和 弄 聲 飢 時 須 食 非 母 不 
T39n1792_002:0508b08	哺。渴時須飲非母不乳(云云)。計論母恩昊天	哺 渴 時 須 飲 非 母 不 乳 云 云 計 論 母 恩 昊 天 
T39n1792_002:0508b09	罔極。嗚呼慈母云何可報(云云)。至於行來東西	罔 極 嗚 呼 慈 母 云 何 可 報 云 云 至 於 行 來 東 西 
T39n1792_002:0508b10	隣里井竈碓磨。不時還家。母忽心驚。兩乳流	隣 里 井 竈 碓 磨 不 時 還 家 母 忽 心 驚 兩 乳 流 
T39n1792_002:0508b11	出。即知我兒家中憶我。即便還家。問詳此經	出 即 知 我 兒 家 中 憶 我 即 便 還 家 問 詳 此 經 
T39n1792_002:0508b12	文淺朴。偏誡貧賤之流何也。答君子自孝故。	文 淺 朴 偏 誡 貧 賤 之 流 何 也 答 君 子 自 孝 故 
T39n1792_002:0508b13	偏誡小人。又君子有簞瓢之貧。何妨確磨等	偏 誡 小 人 又 君 子 有 簞 瓢 之 貧 何 妨 確 磨 等 
T39n1792_002:0508b14	事。又偏敘艱勤之語。始彰鞠養之勞耳。又云。	事 又 偏 敘 艱 勤 之 語 始 彰 鞠 養 之 勞 耳 又 云 
T39n1792_002:0508b15	其兒遙見母來。或在欄車搖頭弄腦。或復曳	其 兒 遙 見 母 來 或 在 欄 車 搖 頭 弄 腦 或 復 曳 
T39n1792_002:0508b16	腹隨行嗚呼向母。母為其子曲身下就。長舒	腹 隨 行 嗚 呼 向 母 母 為 其 子 曲 身 下 就 長 舒 
T39n1792_002:0508b17	兩手摩拭塵土。嗚和其口。開懷出乳。以乳	兩 手 摩 拭 塵 土 嗚 和 其 口 開 懷 出 乳 以 乳 
T39n1792_002:0508b18	乳之。母見兒歡。兒見母喜。二情相交恩愛慈	乳 之 母 見 兒 歡 兒 見 母 喜 二 情 相 交 恩 愛 慈 
T39n1792_002:0508b19	重。莫復過是(云云)。既生長大朋友相隨。梳頭	重 莫 復 過 是 云 云 既 生 長 大 朋 友 相 隨 梳 頭 
T39n1792_002:0508b20	摩髮欲得好衣覆蓋其身。敝衣故破父母自	摩 髮 欲 得 好 衣 覆 蓋 其 身 敝 衣 故 破 父 母 自 
T39n1792_002:0508b21	著。新好綿帛先與其子。至于行來官私急	著 新 好 綿 帛 先 與 其 子 至 于 行 來 官 私 急 
T39n1792_002:0508b22	疾。傾心南北。逐子東西。橫簪頭上。子漸長	疾 傾 心 南 北 逐 子 東 西 橫 簪 頭 上 子 漸 長 
T39n1792_002:0508b23	大。為與索妻。得他女子父母轉疎。私房	大 為 與 索 妻 得 他 女 子 父 母 轉 疎 私 房 
T39n1792_002:0508b24	室內共相語樂。父母年老氣力衰微。終朝	室 內 共 相 語 樂 父 母 年 老 氣 力 衰 微 終 朝 
T39n1792_002:0508b25	至暮不來借問。或復父孤母寡獨守空房。猶	至 暮 不 來 借 問 或 復 父 孤 母 寡 獨 守 空 房 猶 
T39n1792_002:0508b26	如客人寄止他舍。常無恩愛。或無襦被寒凍	如 客 人 寄 止 他 舍 常 無 恩 愛 或 無 襦 被 寒 凍 
T39n1792_002:0508b27	苦辛。厄難遭之太甚。年老色衰多饒蚤蝨。夙	苦 辛 厄 難 遭 之 太 甚 年 老 色 衰 多 饒 蚤 蝨 夙 
T39n1792_002:0508b28	夜不臥長吟歎息。何罪宿愆。生此不孝之	夜 不 臥 長 吟 歎 息 何 罪 宿 愆 生 此 不 孝 之 
T39n1792_002:0508b29	子。或時呼喚。瞋目驚怒盡不從順。婦兒罵	子 或 時 呼 喚 瞋 目 驚 怒 盡 不 從 順 婦 兒 罵 
T39n1792_002:0508c01	詈低頭含笑(云云)。帝釋梵王諸天人民。一切眾	詈 低 頭 含 笑 云 云 帝 釋 梵 王 諸 天 人 民 一 切 眾 
T39n1792_002:0508c02	會。聞經歡喜發菩提心。號哭動地淚下如雨。	會 聞 經 歡 喜 發菩提心 號 哭 動 地 淚 下 如 雨 
T39n1792_002:0508c03	評曰。細思其事誠哉是言。或有母不如此兒	評 曰 細 思 其 事 誠 哉 是 言 或 有 母 不 如 此 兒 
T39n1792_002:0508c04	不如彼者。百中無一也。良繇眾生無始無明	不 如 彼 者 百 中 無 一 也 良 繇 眾 生 無 始 無 明 
T39n1792_002:0508c05	迷真執妄。既根本顛倒故。枝末一一皆然。禍	迷 真 執 妄 既 根 本 顛 倒 故 枝 末 一 一 皆 然 禍 
T39n1792_002:0508c06	哉凡愚。云何可度。三攀慕遍尋。	哉 凡 愚 云 何 可 度 三 攀 慕 遍 尋 
T39n1792_002:0508c07	即以道眼觀視世間　觀求生處是天眼通。	即 以 道 眼 觀 視 世 間 觀 求 生 處 是 天 眼 通 
T39n1792_002:0508c08	繇證道而得故云道眼。世間有二。謂三界是	繇 證 道 而 得 故 云 道 眼 世 間 有 二 謂 三 界 是 
T39n1792_002:0508c09	器世間。六道是有情世間。然尊者喪親之日	器 世 間 六 道 是 有 情 世 間 然 尊 者 喪 親 之 日 
T39n1792_002:0508c10	猶是凡夫。不知父母生于何道。今成聖果力。	猶 是 凡 夫 不 知 父 母 生 于 何 道 今 成 聖 果 力 
T39n1792_002:0508c11	可追求故。以天眼上下觀視于三界處尋六	可 追 求 故 以 天 眼 上 下 觀 視 于 三 界 處 尋 六 
T39n1792_002:0508c12	道身。得通便觀。故云即也。四得見所在。	道 身 得 通 便 觀 故 云 即 也 四 得 見 所 在 
T39n1792_002:0508c13	見其亡母生餓鬼中。不見飲食皮骨連立	見 其 亡 母 生 餓 鬼 中 不 見 飲 食 皮 骨 連 立 
T39n1792_002:0508c14	　本觀世間俱尋父母。父生樂處不假施勞。既	 本 觀 世 間 俱 尋 父 母 父 生 樂 處 不 假 施 勞 既 
T39n1792_002:0508c15	非經宗故此不述。母生鬼道已屬三塗。復在	非 經 宗 故 此 不 述 母 生 鬼 道 已 屬 三 塗 復 在 
T39n1792_002:0508c16	餓中。是鬼之極苦。拔濟苦者唯盂蘭盆。發起	餓 中 是 鬼 之 極 苦 拔 濟 苦 者 唯 盂 蘭 盆 發 起 
T39n1792_002:0508c17	正宗意在斯也。生餓鬼中是異熟果。酬引業	正 宗 意 在 斯 也 生 餓 鬼 中 是 異 熟 果 酬 引 業 
T39n1792_002:0508c18	故。不見飲食是等流果。酬滿業故。是慳貪	故 不 見 飲 食 是 等 流 果 酬 滿 業 故 是 慳 貪 
T39n1792_002:0508c19	業之果也。皮骨連立是增上果。準正理論。	業 之 果 也 皮 骨 連 立 是 增 上 果 準 正 理 論 
T39n1792_002:0508c20	鬼本住在此洲之下五百繇旬。縱廣亦爾。有	鬼 本 住 在 此 洲 之 下 五 百 繇 旬 縱 廣 亦 爾 有 
T39n1792_002:0508c21	琰魔羅界。從此展轉散取餘方。人間一月	琰 魔 羅 界 從 此 展 轉 散 取 餘 方 人 間 一 月 
T39n1792_002:0508c22	為一日。乘此積月積年壽五百歲。然鬼有三	為 一 日 乘 此 積 月 積 年 壽 五 百 歲 然 鬼 有 三 
T39n1792_002:0508c23	種。一無財鬼。以無福德不得食故。二少財鬼。	種 一 無 財 鬼 以 無 福 德 不 得 食 故 二 少 財 鬼 
T39n1792_002:0508c24	少得淨妙飲食故。三多財鬼。多得淨妙飲食	少 得 淨 妙 飲 食 故 三 多 財 鬼 多 得 淨 妙 飲 食 
T39n1792_002:0508c25	故。此三種鬼復各有三。無財三者。一炬口	故 此 三 種 鬼 復 各 有 三 無 財 三 者 一 炬 口 
T39n1792_002:0508c26	鬼。謂火炬炎熾常從口出。繇是前生燒壞村	鬼 謂 火 炬 炎 熾 常 從 口 出 繇 是 前 生 燒 壞 村 
T39n1792_002:0508c27	柵焚炙賢良。以此求財墮於地獄。從地獄出	柵 焚 炙 賢 良 以 此 求 財 墮 於 地 獄 從 地 獄 出 
T39n1792_002:0508c28	墮此鬼中。故正法念經云。若人貪嫉枉奪人	墮 此 鬼 中 故 正 法 念 經 云 若 人 貪 嫉 枉 奪 人 
T39n1792_002:0508c29	財。破人城郭殺害抄掠得財。奉王大臣。轉增	財 破 人 城 郭 殺 害 抄 掠 得 財 奉 王 大 臣 轉 增 
T39n1792_002:0509a01	凶暴。墮熾然餓鬼中。二鍼咽鬼。謂頭大如	凶 暴 墮 熾 然 餓 鬼 中 二 鍼 咽 鬼 謂 頭 大 如 
T39n1792_002:0509a02	山。咽如鍼孔。繇於破齋夜食盜竊眾僧之食	山 咽 如 鍼 孔 繇 於 破 齋 夜 食 盜 竊 眾 僧 之 食 
T39n1792_002:0509a03	故。故齋法清淨經云。目連路逢數百萬鬼。	故 故 齋 法 清 淨 經 云 目 連 路 逢 數 百 萬 鬼 
T39n1792_002:0509a04	頭如大山等。三臭口鬼。謂口中腐臭自惡受	頭 如 大 山 等 三 臭 口 鬼 謂 口 中 腐 臭 自 惡 受 
T39n1792_002:0509a05	苦。以多貪名利自是非他。讚歎惡人毀謗賢	苦 以 多 貪 名 利 自 是 非 他 讚 歎 惡 人 毀 謗 賢 
T39n1792_002:0509a06	善故。據此三種。寧吞鐵丸不食信施。少財三	善 故 據 此 三 種 寧 吞 鐵 丸 不 食 信 施 少 財 三 
T39n1792_002:0509a07	者。一鍼毛鬼。毛利如鍼行便自刺。為貪利故。	者 一 鍼 毛 鬼 毛 利 如 鍼 行 便 自 刺 為 貪 利 故 
T39n1792_002:0509a08	妄行鍼炙及刺畜生。但為求財不愈疾故。二	妄 行 鍼 炙 及 刺 畜 生 但 為 求 財 不 愈 疾 故 二 
T39n1792_002:0509a09	臭毛鬼。毛利而臭自拔受苦。繇於販賣猪羊	臭 毛 鬼 毛 利 而 臭 自 拔 受 苦 繇 於 販 賣 猪 羊 
T39n1792_002:0509a10	烹宰鵝鴨。湯爛刀剝楚痛難堪。地獄罪終墮	烹 宰 鵝 鴨 湯 爛 刀 剝 楚 痛 難 堪 地 獄 罪 終 墮 
T39n1792_002:0509a11	斯鬼趣。三大癭鬼。咽垂大癭自決噉膿。繇嫉	斯 鬼 趣 三 大 癭 鬼 咽 垂 大 癭 自 決 噉 膿 繇 嫉 
T39n1792_002:0509a12	妬於人常懷瞋恨故。多財三者。一得棄鬼。謂	妬 於 人 常 懷 瞋 恨 故 多 財 三 者 一 得 棄 鬼 謂 
T39n1792_002:0509a13	常得祭祀所棄食故。繇於罪多福少少施多	常 得 祭 祀 所 棄 食 故 繇 於 罪 多 福 少 少 施 多 
T39n1792_002:0509a14	慳。棄擲之物方惠施故。二得失鬼。謂常得	慳 棄 擲 之 物 方 惠 施 故 二 得 失 鬼 謂 常 得 
T39n1792_002:0509a15	巷陌所遺食故。以於現財常生慳著。疑欲失	巷 陌 所 遺 食 故 以 於 現 財 常 生 慳 著 疑 欲 失 
T39n1792_002:0509a16	者而方捨故。三勢力鬼。謂夜叉羅剎毘舍	者 而 方 捨 故 三 勢 力 鬼 謂 夜 叉 羅 剎 毘 舍 
T39n1792_002:0509a17	闍等。所受富樂類於人天。或依樹林。或住	闍 等 所 受 富 樂 類 於 人 天 或 依 樹 林 或 住 
T39n1792_002:0509a18	山谷。或居靈廟或處空宮。形竪而行。屬於鬼	山 谷 或 居 靈 廟 或 處 空 宮 形 竪 而 行 屬 於 鬼 
T39n1792_002:0509a19	趣。此等變化多端者。繇於因地罪福不精	趣 此 等 變 化 多 端 者 繇 於 因 地 罪 福 不 精 
T39n1792_002:0509a20	苦樂之因相雜作故。付法藏傳說。僧伽耶	苦 樂 之 因 相 雜 作 故 付 法 藏 傳 說 僧 伽 耶 
T39n1792_002:0509a21	舍比丘。遊大海邊見妙宮殿。其家鎖二鬼等。	舍 比 丘 遊 大 海 邊 見 妙 宮 殿 其 家 鎖 二 鬼 等 
T39n1792_002:0509a22	今尊者之親。是無財鬼中炬口鬼也。又有處	今 尊 者 之 親 是 無 財 鬼 中 炬 口 鬼 也 又 有 處 
T39n1792_002:0509a23	說。餓鬼有三種。一外障。得遇水時即見有	說 餓 鬼 有 三 種 一 外 障 得 遇 水 時 即 見 有 
T39n1792_002:0509a24	人執刀仗等而障礙故。二內障。口有火炬。	人 執 刀 仗 等 而 障 礙 故 二 內 障 口 有 火 炬 
T39n1792_002:0509a25	或咽如鍼故。三無障。見河是猛火。或食糞穢。	或 咽 如 鍼 故 三 無 障 見 河 是 猛 火 或 食 糞 穢 
T39n1792_002:0509a26	或自割身肉食噉等。今尊者之親當內障也。	或 自 割 身 肉 食 噉 等 今 尊 者 之 親 當 內 障 也 
T39n1792_002:0509a27	上來諸鬼皆繇自心因行所招。果報必應。	上 來 諸 鬼 皆 繇 自 心 因 行 所 招 果 報 必 應 
T39n1792_002:0509a28	譬如影響繇於形聲。雖父母至親不相替代。	譬 如 影 響 繇 於 形 聲 雖 父 母 至 親 不 相 替 代 
T39n1792_002:0509a29	故諸智者宜各勵心。儻遇善緣不應空過。一	故 諸 智 者 宜 各 勵 心 儻 遇 善 緣 不 應 空 過 一 
T39n1792_002:0509b01	朝去世誰為修崇。縱託子孫七分獲一。況無	朝 去 世 誰 為 修 崇 縱 託 子 孫 七 分 獲 一 況 無 
T39n1792_002:0509b02	孝子。悔恨何追。且濁世凡流鮮懷仁孝。唯	孝 子 悔 恨 何 追 且 濁 世 凡 流 鮮 懷 仁 孝 唯 
T39n1792_002:0509b03	憂妻子。豈念幽靈。貧賤者迫以飢寒。富貴者	憂 妻 子 豈 念 幽 靈 貧 賤 者 迫 以 飢 寒 富 貴 者 
T39n1792_002:0509b04	荒於財色。設能追福厭課者多。竭力罄心萬	荒 於 財 色 設 能 追 福 厭 課 者 多 竭 力 罄 心 萬 
T39n1792_002:0509b05	中無一。世途目擊豈不昭然。故恩重經云。夫	中 無 一 世 途 目 擊 豈 不 昭 然 故 恩 重 經 云 夫 
T39n1792_002:0509b06	妻和合同作五逆。彼時呼喚急速走使。父	妻 和 合 同 作 五 逆 彼 時 呼 喚 急 速 走 使 父 
T39n1792_002:0509b07	母之語十喚九違。不相從順罵詈瞋目。生存	母 之 語 十 喚 九 違 不 相 從 順 罵 詈 瞋 目 生 存 
T39n1792_002:0509b08	尚爾。歿後可知。自既不仁。兒豈能孝。故昔	尚 爾 歿 後 可 知 自 既 不 仁 兒 豈 能 孝 故 昔 
T39n1792_002:0509b09	有送父林野。乃持輿迴歸。以古觀今雖途跡	有 送 父 林 野 乃 持 輿 迴 歸 以 古 觀 今 雖 途 跡 
T39n1792_002:0509b10	異而心同也。五慟哭往救。	異 而 心 同 也 五 慟 哭 往 救 
T39n1792_002:0509b11	目連悲哀。即以鉢盛飯往餉其母　悲哀者。	目 連 悲 哀 即 以 鉢 盛 飯 往 餉 其 母 悲 哀 者 
T39n1792_002:0509b12	生育恩重如上所陳。死別隔生忽然再見。縱	生 育 恩 重 如 上 所 陳 死 別 隔 生 忽 然 再 見 縱 
T39n1792_002:0509b13	使顏容仍舊亦可啼泣悲傷。況覩鬼形皮骨	使 顏 容 仍 舊 亦 可 啼 泣 悲 傷 況 覩 鬼 形 皮 骨 
T39n1792_002:0509b14	連立。喉中煙焰腹裏空虛。苦似倒懸命唯喘	連 立 喉 中 煙 焰 腹 裏 空 虛 苦 似 倒 懸 命 唯 喘 
T39n1792_002:0509b15	息。豈不能碎身擗踊竭氣號咷。恨罪逆之偷	息 豈 不 能 碎 身 擗 踊 竭 氣 號 咷 恨 罪 逆 之 偷 
T39n1792_002:0509b16	安。痛慈親之受苦。經標總意但曰悲哀。細察	安 痛 慈 親 之 受 苦 經 標 總 意 但 曰 悲 哀 細 察 
T39n1792_002:0509b17	當時何疑不爾。故三藏科云摧慟。釋云。感	當 時 何 疑 不 爾 故 三 藏 科 云 摧 慟 釋 云 感 
T39n1792_002:0509b18	激徹於骨髓。號叫動於天地。鉢飯往餉者。	激 徹 於 骨 髓 號 叫 動 於 天 地 鉢 飯 往 餉 者 
T39n1792_002:0509b19	母既氣綿夕漏厄在朝飢。飢而且渴。理須救	母 既 氣 綿 夕 漏 厄 在 朝 飢 飢 而 且 渴 理 須 救 
T39n1792_002:0509b20	濟。濟此之急飯食為先。故以鉢盛飯持餉於	濟 濟 此 之 急 飯 食 為 先 故 以 鉢 盛 飯 持 餉 於 
T39n1792_002:0509b21	母。六惡習現在。	母 六 惡 習 現 在 
T39n1792_002:0509b22	母得鉢飯便以左手障鉢右手揣食食未入口	母 得 鉢 飯 便 以 左 手 障 鉢 右 手 揣 食 食 未 入 口 
T39n1792_002:0509b23	化成火炭遂不得食　境隨心變。果藉業成。	化 成 火 炭 遂 不 得 食 境 隨 心 變 果 藉 業 成 
T39n1792_002:0509b24	餓因未除飽緣寧致。鬼是炬口。食近口而熾	餓 因 未 除 飽 緣 寧 致 鬼 是 炬 口 食 近 口 而 熾 
T39n1792_002:0509b25	然。水作堅氷。氷近湯而確耳。即知神力不	然 水 作 堅 氷 氷 近 湯 而 確 耳 即 知 神 力 不 
T39n1792_002:0509b26	禁業力。除飢要且除慳。故六通往餉而招	禁 業 力 除 飢 要 且 除 慳 故 六 通 往 餉 而 招 
T39n1792_002:0509b27	殃。百味盆羅而致苦。大哉業熟可思者焉。	殃 百 味 盆 羅 而 致 苦 大 哉 業 熟 可 思 者 焉 
T39n1792_002:0509b28	今左手障鉢慳恐餘侵。右手揣食貪於自給。	今 左 手 障 鉢 慳 恐 餘 侵 右 手 揣 食 貪 於 自 給 
T39n1792_002:0509b29	慳貪猛盛如此現行。飯食劣緣若何充濟。故	慳 貪 猛 盛 如 此 現 行 飯 食 劣 緣 若 何 充 濟 故 
T39n1792_002:0509c01	化為火不得食也。上來序分竟。二正宗分	化 為 火 不 得 食 也 上 來 序 分 竟 二 正 宗 分 
T39n1792_002:0509c02	(二)。正宗分文分為二。初目連悲陳苦厄。二如	 二 正 宗 分 文 分 為 二 初 目 連 悲 陳 苦 厄 二 如 
T39n1792_002:0509c03	來廣示因緣。初目連悲陳苦厄。	來 廣 示 因 緣 初 目 連 悲 陳 苦 厄 
T39n1792_002:0509c04	目連大叫悲號涕泣。馳還白佛具陳如此	目 連 大 叫 悲 號 涕 泣 馳 還 白 佛 具 陳 如 此 
T39n1792_002:0509c05	　子急告父。臣急告君。自力不如。理宜投佛。	 子 急 告 父 臣 急 告 君 自 力 不 如 理 宜 投 佛 
T39n1792_002:0509c06	弟子勤觀四諦。已證三明。可以反覆山河。迴	弟 子 勤 觀 四 諦 已 證 三 明 可 以 反 覆 山 河 迴 
T39n1792_002:0509c07	轉日月。豈料母縈極苦。命若到懸。竭其孝誠	轉 日 月 豈 料 母 縈 極 苦 命 若 到 懸 竭 其 孝 誠 
T39n1792_002:0509c08	盡其神變。而竟不能令除惡報暫濟飢腸。所	盡 其 神 變 而 竟 不 能 令 除 惡 報 暫 濟 飢 腸 所 
T39n1792_002:0509c09	以叫泣奔還。備申哀懇　二如來廣示因緣	以 叫 泣 奔 還 備 申 哀 懇 二 如 來 廣 示 因 緣 
T39n1792_002:0509c10	(八)。如來廣示因緣。且依三藏大分八段。第	 八 如 來 廣 示 因 緣 且 依 三 藏 大 分 八 段 第 
T39n1792_002:0509c11	一彰母罪深。第二明子德劣。第三斥邪無	一 彰 母 罪 深 第 二 明 子 德 劣 第 三 斥 邪 無 
T39n1792_002:0509c12	力。第四顯正有能。第五許以救方。第六示其	力 第 四 顯 正 有 能 第 五 許 以 救 方 第 六 示 其 
T39n1792_002:0509c13	正法。第七孝子領悟。第八慈母獲益。初彰	正 法 第 七 孝 子 領 悟 第 八 慈 母 獲 益 初 彰 
T39n1792_002:0509c14	母罪深。	母 罪 深 
T39n1792_002:0509c15	佛言汝母罪根深結	佛 言 汝 母 罪 根 深 結 
T39n1792_002:0509c16	　有經中說。定光佛時目連名羅卜。母字青	 有 經 中 說 定 光 佛 時 目 連 名 羅 卜 母 字 青 
T39n1792_002:0509c17	提。羅卜欲行。囑其母曰。若有客來孃當具	提 羅 卜 欲 行 囑 其 母 曰 若 有 客 來 孃 當 具 
T39n1792_002:0509c18	膳。去後客至母乃不供。仍更詐為設食之	膳 去 後 客 至 母 乃 不 供 仍 更 詐 為 設 食 之 
T39n1792_002:0509c19	筵。兒歸問曰。昨日客來若為備擬。母曰。	筵 兒 歸 問 曰 昨 日 客 來 若 為 備 擬 母 曰 
T39n1792_002:0509c20	汝豈不見設食處耶。從爾已來五百生中慳	汝 豈 不 見 設 食 處 耶 從 爾 已 來 五 百 生 中 慳 
T39n1792_002:0509c21	慳相續。故云罪根深結。罪謂身口之業。根	慳 相 續 故 云 罪 根 深 結 罪 謂 身 口 之 業 根 
T39n1792_002:0509c22	謂慳貪之心。多生相續為深。交固難解為	謂 慳 貪 之 心 多生相續 為 深 交 固 難 解 為 
T39n1792_002:0509c23	結。從慳所起皆是罪業。非唯彼時一度妄	結 從 慳 所 起 皆 是 罪 業 非 唯 彼 時 一 度 妄 
T39n1792_002:0509c24	語。謂慳貪是苦根。所作是苦業。餓鬼是苦	語 謂 慳 貪 是 苦 根 所 作 是 苦 業 餓 鬼 是 苦 
T39n1792_002:0509c25	果。為三事也。若準十重戒中。慳亦是業。	果 為 三 事 也 若 準 十 重 戒 中 慳 亦 是 業 
T39n1792_002:0509c26	唯貪為根。起罪業故。問五百生慳為人	唯 貪 為 根 起 罪 業 故 問 五 百 生 慳 為 人 
T39n1792_002:0509c27	為鬼。答人鬼相間。造受相資。若唯人身不	為 鬼 答 人 鬼 相 間 造 受 相 資 若 唯 人 身 不 
T39n1792_002:0509c28	名惡報。若唯鬼身不應造業。或亦為畜於	名 惡 報 若 唯 鬼 身 不 應 造 業 或 亦 為 畜 於 
T39n1792_002:0509c29	理無妨。但慳習不除即名相續。問目連自	理 無 妨 但 慳 習 不 除 即 名 相 續 問 目 連 自 
T39n1792_002:0510a01	定光佛世已來。所生之母不一。如何偏救	定 光 佛 世 已 來 所 生 之 母 不 一 如 何 偏 救 
T39n1792_002:0510a02	彼之青提。答青提與目連緣深。今生復為	彼 之 青 提 答 青 提 與 目 連 緣 深 今 生 復 為 
T39n1792_002:0510a03	其母。但救此身所生之母。非謂救彼遠世	其 母 但 救 此 身 所 生 之 母 非 謂 救 彼 遠 世 
T39n1792_002:0510a04	青提。餘論云云。皆為未達　二明子德	青 提 餘 論 云 云 皆 為 未 達 二 明 子 德 
T39n1792_002:0510a05	劣。	劣 
T39n1792_002:0510a06	非汝一人力所奈何　汝母慳心。慳於一切。	非 汝 一 人 力 所 奈 何 汝 母 慳 心 慳 於 一 切 
T39n1792_002:0510a07	時經多世。事歷多人。豈汝一人力可濟拔。	時 經 多 世 事 歷 多 人 豈 汝 一 人 力 可 濟 拔 
T39n1792_002:0510a08	三斥邪無力。	三 斥 邪 無 力 
T39n1792_002:0510a09	汝雖孝順聲動天地天神地祇邪魔外道。道士	汝 雖 孝 順 聲 動 天 地 天 神 地 祇 邪 魔 外 道 道 士 
T39n1792_002:0510a10	四天王神。亦不能奈何　三藏云。縱汝感天	四 天 王 神 亦 不 能 奈 何 三 藏 云 縱 汝 感 天 
T39n1792_002:0510a11	靈于上界。激地祇于下方。縱攝邪魔橫羅	靈 于 上 界 激 地 祇 于 下 方 縱 攝 邪 魔 橫 羅 
T39n1792_002:0510a12	外道。統六合以同一家。總八部以為一眾。	外 道 統 六 合 以 同 一 家 總 八 部 以 為 一 眾 
T39n1792_002:0510a13	併其神力亦不奈何。外道道士者。外道中之	併 其 神 力 亦 不 奈 何 外 道 道 士 者 外 道 中 之 
T39n1792_002:0510a14	道士也。簡內道中之道士。佛教初傳此方。	道 士 也 簡 內 道 中 之 道 士 佛 教 初 傳 此 方 
T39n1792_002:0510a15	呼僧為道士故。四天王者。毘沙門等護持世	呼 僧 為 道 士 故 四 天 王 者 毘 沙 門 等 護 持 世 
T39n1792_002:0510a16	界者也。四顯正有能。	界 者 也 四 顯 正 有 能 
T39n1792_002:0510a17	當須十方眾僧威神之力乃得解脫　三藏	當 須 十 方 眾 僧 威 神 之 力 乃 得 解 脫 三 藏 
T39n1792_002:0510a18	云。一縷不能制象。必假多絲。一人不能除業。	云 一 縷 不 能 制 象 必 假 多 絲 一 人 不 能 除 業 
T39n1792_002:0510a19	必資眾德。今詳前後經文。以邪正一多相對	必 資 眾 德 今 詳 前 後 經 文 以 邪 正 一 多 相 對 
T39n1792_002:0510a20	乃有四句。一正而非多。此不能救故。前非汝	乃 有 四 句 一 正 而 非 多 此 不 能 救 故 前 非 汝 
T39n1792_002:0510a21	一人奈何。二多而非正。亦不能救。即前神祇	一 人 奈 何 二 多 而 非 正 亦 不 能 救 即 前 神 祇 
T39n1792_002:0510a22	邪魔外道等也。三亦多亦正。方可救拔。即十	邪 魔 外 道 等 也 三 亦 多 亦 正 方 可 救 拔 即 十 
T39n1792_002:0510a23	方僧也。四不多不正。居然不可。故無經文。	方 僧 也 四 不 多 不 正 居 然 不 可 故 無 經 文 
T39n1792_002:0510a24	五許以救方。	五 許 以 救 方 
T39n1792_002:0510a25	吾今當說救濟之法。令一切難皆離憂苦	吾 今 當 說 救 濟 之 法 令 一 切 難 皆 離 憂 苦 
T39n1792_002:0510a26	　今當說者。正是許詞。救濟法者。是所許事。	 今 當 說 者 正 是 許 詞 救 濟 法 者 是 所 許 事 
T39n1792_002:0510a27	令一切等者。千鈞之弩。不獨為鼷鼠發機。	令 一 切 等 者 千 鈞 之 弩 不 獨 為 鼷 鼠 發 機 
T39n1792_002:0510a28	三界之尊。豈偏令汝母離苦。六示其正法。	三 界 之 尊 豈 偏 令 汝 母 離 苦 六 示 其 正 法 
T39n1792_002:0510a29	示正法於中分二。初教孝子獻供之法。後	示 正 法 於 中 分 二 初 教 孝 子 獻 供 之 法 後 
T39n1792_002:0510b01	教眾僧受供之儀。初復有五。一定勝時。二發	教 眾 僧 受 供 之 儀 初 復 有 五 一 定 勝 時 二 發 
T39n1792_002:0510b02	勝意。三設勝供。四讚勝田。五獲勝益。謂自恣	勝 意 三 設 勝 供 四 讚 勝 田 五 獲 勝 益 謂 自 恣 
T39n1792_002:0510b03	日為勝時。如春陽之月孝心為勝意。如精新	日 為 勝 時 如 春 陽 之 月 孝 心 為 勝 意 如 精 新 
T39n1792_002:0510b04	種子百味五果等為勝供。如好牛犁以之供	種 子 百 味 五 果 等 為 勝 供 如 好 牛 犁 以 之 供 
T39n1792_002:0510b05	養。如能耕墾賢聖為勝田。如膏腴之地。存亡	養 如 能 耕 墾 賢 聖 為 勝 田 如 膏 腴 之 地 存 亡 
T39n1792_002:0510b06	父母六親眷屬。乃至七代離苦生天為勝益。	父 母 六 親 眷 屬 乃 至 七 代 離 苦 生 天 為 勝 益 
T39n1792_002:0510b07	如千箱萬斛秋收冬藏。經文意勢。豈不然	如 千 箱 萬 斛 秋 收 冬 藏 經 文 意 勢 豈 不 然 
T39n1792_002:0510b08	乎。智者詳之。如指其掌。初教孝子獻供法	乎 智 者 詳 之 如 指 其 掌 初 教 孝 子 獻 供 法 
T39n1792_002:0510b09	(五)。一定勝時。	 五 一 定 勝 時 
T39n1792_002:0510b10	佛告目連十方眾僧七月十五日僧自恣時	佛 告 目 連 十 方 眾 僧 七 月十五日 僧 自 恣 時 
T39n1792_002:0510b11	　梵語僧伽。此云眾和合。謂若眾而不和。如群	 梵 語 僧 伽 此 云 眾 和 合 謂 若 眾 而 不 和 如 群 
T39n1792_002:0510b12	商群吏及軍眾等。不名僧寶。若和而不眾。如	商 群 吏 及 軍 眾 等 不 名 僧 寶 若 和 而 不 眾 如 
T39n1792_002:0510b13	二人同心之類。亦非僧寶。眾而和合為福之	二 人 同 心 之 類 亦 非 僧 寶 眾 而 和 合 為 福 之 
T39n1792_002:0510b14	因。方名僧寶。和合者。此有六種。謂身和同。	因 方 名 僧 寶 和 合 者 此 有 六 種 謂 身 和 同 
T39n1792_002:0510b15	事語和同。默意和同。忍戒和同。修見和同。解	事 語 和 同 默 意 和 同 忍 戒 和 同 修 見 和 同 解 
T39n1792_002:0510b16	利和同均也。儒說小人君子。或和或同。今釋	利 和 同 均 也 儒 說 小 人 君 子 或 和 或 同 今 釋 
T39n1792_002:0510b17	子比丘和而同也。今云十方者。法無限局豈	子 比 丘 和 而 同 也 今 云 十 方 者 法 無 限 局 豈 
T39n1792_002:0510b18	隔親疎。眾僧者。唐梵重標譯人之拙。七月十	隔 親 疎 眾 僧 者 唐 梵 重 標 譯 人 之 拙 七 月 十 
T39n1792_002:0510b19	五日者。前三月夏安居竟故可自恣。自恣有	五 日 者 前 三 月 夏 安 居 竟 故 可 自 恣 自 恣 有 
T39n1792_002:0510b20	三日。或十四十五十六。今舉中間也。此剩僧	三 日 或 十 四 十 五 十 六 今 舉 中 間 也 此 剩 僧 
T39n1792_002:0510b21	字。去之又句闕。亦是譯人之失也。何不云共	字 去 之 又 句 闕 亦 是 譯 人 之 失 也 何 不 云 共 
T39n1792_002:0510b22	自恣時。自恣者。自己之過恣他所舉。謂一夏	自 恣 時 自 恣 者 自 己 之 過 恣 他 所 舉 謂 一 夏 
T39n1792_002:0510b23	安居九旬加行。不階四果亦得四禪。佛設教	安 居 九 旬 加 行 不 階 四 果 亦 得 四 禪 佛 設 教 
T39n1792_002:0510b24	門本意如此。正像末法僧等皆然。雖後五百	門 本 意 如 此 正 像 末 法 僧 等 皆 然 雖 後 五 百 
T39n1792_002:0510b25	歲。亦有持戒修福者故。然將超苦海謹護浮	歲 亦 有 持 戒 修 福 者 故 然 將 超 苦 海 謹 護 浮 
T39n1792_002:0510b26	囊。猶恐當局者迷。必藉旁觀得失。縱不斷惑	囊 猶 恐 當 局 者 迷 必 藉 旁 觀 得 失 縱 不 斷 惑 
T39n1792_002:0510b27	證果。還希罪滅福生故。褊袒於眾中白大德	證 果 還 希 罪 滅 福 生 故 褊 袒 於 眾 中 白 大 德 
T39n1792_002:0510b28	長老。或見我過。或聞我罪。或疑我犯。恣任所	長 老 或 見 我 過 或 聞 我 罪 或 疑 我 犯 恣 任 所 
T39n1792_002:0510b29	舉。哀愍語我。我當懺悔。如此則身心清淨。猶	舉 哀 愍 語 我 我 當 懺 悔 如 此 則 身 心 清 淨 猶 
T39n1792_002:0510c01	如琉璃。禪定解脫或有之矣。供養此者力用	如 琉 璃 禪 定 解 脫 或 有 之 矣 供 養 此 者 力 用 
T39n1792_002:0510c02	可知。豈不拔濟先亡資熏現在。故三藏云。比	可 知 豈 不 拔 濟 先 亡 資 熏 現 在 故 三 藏 云 比 
T39n1792_002:0510c03	丘受歲之日。大眾自恣之時。僧多獲道於四	丘 受 歲 之 日 大 眾 自 恣 之 時 僧 多 獲 道 於 四 
T39n1792_002:0510c04	果。故能濟厄於七代。二發勝意。	果 故 能 濟 厄 於 七 代 二 發 勝 意 
T39n1792_002:0510c05	當為七世父母及現在父母厄難中者　當	當 為 七 世 父 母 及 現 在 父 母 厄 難 中 者 當 
T39n1792_002:0510c06	為者。能救之心。七世下所救之境。約境明心	為 者 能 救 之 心 七 世 下 所 救 之 境 約 境 明 心 
T39n1792_002:0510c07	故云勝也。七世者。所生父母。不同儒教取上	故 云 勝 也 七 世 者 所 生 父 母 不 同 儒 教 取 上 
T39n1792_002:0510c08	代祖宗。厄難中者。通於存歿。歿則地獄鬼畜。	代 祖 宗 厄 難 中 者 通 於 存 歿 歿 則 地 獄 鬼 畜 
T39n1792_002:0510c09	存則病痛枷禁。皆名厄難。七世父母雖似轉	存 則 病 痛 枷 禁 皆 名 厄 難 七 世 父 母 雖 似 轉 
T39n1792_002:0510c10	疎。皆是生我修道之器。既蒙鞠育豈負深恩。	疎 皆 是 生 我 修 道 之 器 既 蒙 鞠 育 豈 負 深 恩 
T39n1792_002:0510c11	故三藏云。天地覆載。既無憚於劬勞。幽顯沈	故 三 藏 云 天 地 覆 載 既 無 憚 於 劬 勞 幽 顯 沈 
T39n1792_002:0510c12	淪。理合答於罔極。三設勝供。	淪 理 合 答 於 罔 極 三 設 勝 供 
T39n1792_002:0510c13	具飯百味五果汲灌盆器香油錠燭床敷臥具。	具 飯 百 味 五 果 汲 灌 盆 器 香 油 錠 燭 床 敷 臥 具 
T39n1792_002:0510c14	盡世甘美以著盆中供養十方大德眾僧	盡 世 甘 美 以 著 盆 中 供 養 十 方 大 德 眾 僧 
T39n1792_002:0510c15	　具飯百味者。總標也。如人盛饌盤筵邀命	 具 飯 百 味 者 總 標 也 如 人 盛 饌 盤 筵 邀 命 
T39n1792_002:0510c16	賓客唯云喫飯。故飯為總統於百味。百者大	賓 客 唯 云 喫 飯 故 飯 為 總 統 於 百 味 百 者 大 
T39n1792_002:0510c17	數非定一百。五果者。一核果。如棗杏桃李等。	數 非 定 一 百 五 果 者 一 核 果 如 棗 杏 桃 李 等 
T39n1792_002:0510c18	二膚果。如瓜梨柰椹等。三殼果。如胡桃石榴	二 膚 果 如 瓜 梨 柰 椹 等 三 殼 果 如 胡 桃 石 榴 
T39n1792_002:0510c19	等。四糩果。如蘇荏等。五角果。如菱豆等。上	等 四 糩 果 如 蘇 荏 等 五 角 果 如 菱 豆 等 上 
T39n1792_002:0510c20	皆舌所嘗也。汲灌盆器者。沐浴等所用。并下	皆 舌 所 嘗 也 汲 灌 盆 器 者 沐 浴 等 所 用 并 下 
T39n1792_002:0510c21	床敷臥具。皆身所覺也。香者鼻所嗅也。油	床 敷 臥 具 皆 身 所 覺 也 香 者 鼻 所 嗅 也 油 
T39n1792_002:0510c22	錠燭者炤燎等。用眼所見也。亦可香油塗	錠 燭 者 炤 燎 等 用 眼 所 見 也 亦 可 香 油 塗 
T39n1792_002:0510c23	身。亦屬身攝。西域如此。盡世甘美者。亦屬舌	身 亦 屬 身 攝 西 域 如 此 盡 世 甘 美 者 亦 屬 舌 
T39n1792_002:0510c24	也。上來於五欲境中唯闕聲也。盡世之言。詳	也 上 來 於 五 欲 境 中 唯 闕 聲 也 盡 世 之 言 詳 
T39n1792_002:0510c25	其意趣。有二種盡。謂富貴則盡世所有。有即	其 意 趣 有 二 種 盡 謂 富 貴 則 盡 世 所 有 有 即 
T39n1792_002:0510c26	須求。貧賤則盡力所及。及則須覓。即知不定	須 求 貧 賤 則 盡 力 所 及 及 則 須 覓 即 知 不 定 
T39n1792_002:0510c27	少多之物。但在竭盡其心。亦類彼享於克誠	少 多 之 物 但 在 竭 盡 其 心 亦 類 彼 享 於 克 誠 
T39n1792_002:0510c28	馨於明德也。著盆中者。譯經訛錯。如何床等	馨 於 明 德 也 著 盆 中 者 譯 經 訛 錯 如 何 床 等 
T39n1792_002:0510c29	可置盆中。應云著盂蘭盆供會之中也。供養	可 置 盆 中 應 云 著 盂 蘭 盆 供 會 之 中 也 供 養 
T39n1792_002:0511a01	二句者。正明行也。據經本意。但以可受用物。	二 句 者 正 明 行 也 據 經 本 意 但 以 可 受 用 物 
T39n1792_002:0511a02	供養大德之僧。不必雕鏤金玉剪割繒綵高	供 養 大 德 之 僧 不 必 雕 鏤 金 玉 剪 割 繒 綵 高 
T39n1792_002:0511a03	聳欄架等也。故三藏云。汝須物華四事盆美	聳 欄 架 等 也 故 三 藏 云 汝 須 物 華 四 事 盆 美 
T39n1792_002:0511a04	八珍。歷十方而運想。澄一心而供養。四讚	八 珍 歷 十 方 而 運 想 澄 一 心 而 供 養 四 讚 
T39n1792_002:0511a05	勝田。	勝 田 
T39n1792_002:0511a06	當此之日一切聖眾。或在山間禪定。或得四	當 此 之 日 一 切 聖 眾 或 在 山 間 禪 定 或 得 四 
T39n1792_002:0511a07	道果。或在樹下經行。或六通自在。教化聲聞	道 果 或 在 樹 下 經 行 或 六 通 自 在 教 化 聲 聞 
T39n1792_002:0511a08	緣覺。或十地菩薩大人權現比丘在大眾中。	緣 覺 或 十地菩薩 大 人 權 現 比 丘 在 大 眾 中 
T39n1792_002:0511a09	皆同一心受鉢和羅飯。具清淨戒聖眾之道。	皆 同 一 心 受 鉢 和 羅 飯 具 清 淨 戒 聖 眾 之 道 
T39n1792_002:0511a10	其德汪洋　初二句約人讚時而總標。末二	其 德 汪 洋 初 二 句 約 人 讚 時 而 總 標 末 二 
T39n1792_002:0511a11	句以威儀讚人而總結。中間人法有其五對。	句 以 威 儀 讚 人 而 總 結 中 間 人 法 有 其 五 對 
T39n1792_002:0511a12	但文不次。謂處有山間樹下對。證有四果六	但 文 不 次 謂 處 有 山 間 樹 下 對 證 有 四 果 六 
T39n1792_002:0511a13	通對。行有自利利他對。學者戒定對。人有大	通 對 行 有 自利利他 對 學 者 戒 定 對 人 有 大 
T39n1792_002:0511a14	小對。亦名權實對。又總束之不出人法。謂三	小 對 亦 名 權 實 對 又 總 束 之 不 出 人 法 謂 三 
T39n1792_002:0511a15	學三乘對也。從初至四果禪定也。次從或在	學 三 乘 對 也 從 初 至 四 果 禪 定 也 次 從 或 在 
T39n1792_002:0511a16	下至自在教化智慧也。皆同下三句淨戒也。	下 至 自 在 教 化 智 慧 也 皆 同 下 三 句 淨 戒 也 
T39n1792_002:0511a17	三乘即聲聞緣覺十地大人也。皆同一心是	三 乘 即 聲 聞 緣 覺 十 地 大 人 也 皆 同 一 心 是 
T39n1792_002:0511a18	意和合。謂受供時皆同運慚愧殷重心慈悲	意 和 合 謂 受 供 時 皆 同 運 慚 愧 殷 重 心 慈 悲 
T39n1792_002:0511a19	報恩救濟心。人雖位有凡聖德有優劣。而所	報 恩 救 濟 心 人 雖 位 有 凡 聖 德 有 優 劣 而 所 
T39n1792_002:0511a20	運心一而無異。故云同也。受鉢和羅飯者。鉢	運 心 一 而 無 異 故 云 同 也 受 鉢 和 羅 飯 者 鉢 
T39n1792_002:0511a21	中飯也。梵云鉢多羅。此云應量器。和字訛	中 飯 也 梵 云 鉢 多 羅 此 云 應 量 器 和 字 訛 
T39n1792_002:0511a22	也。今時但云鉢者略也。經題云盆。即是鉢也。	也 今 時 但 云 鉢 者 略 也 經 題 云 盆 即 是 鉢 也 
T39n1792_002:0511a23	譯時隨俗。題之云盆。盆之與鉢皆是器故。	譯 時 隨 俗 題 之 云 盆 盆 之 與 鉢 皆 是 器 故 
T39n1792_002:0511a24	故三藏釋題翻為救器。此一句經正明自恣	故 三 藏 釋 題 翻 為 救 器 此 一 句 經 正 明 自 恣 
T39n1792_002:0511a25	大德受盂蘭盆供也。五獲勝益。	大 德 受 盂 蘭 盆 供 也 五 獲 勝 益 
T39n1792_002:0511a26	其有供養此等自恣僧者。現世父母六親眷	其 有 供 養 此 等 自 恣 僧 者 現 世 父 母 六 親 眷 
T39n1792_002:0511a27	屬。得出三塗之苦。應時解脫衣食自然。若父	屬 得 出 三 塗 之 苦 應 時 解 脫 衣 食 自 然 若 父 
T39n1792_002:0511a28	母現在者。福樂百年。若七世父母生天。自在	母 現 在 者 福 樂 百 年 若 七 世 父 母 生 天 自 在 
T39n1792_002:0511a29	化生入天華光　此一唱經有兩節意。初一	化 生 入 天 華 光 此 一 唱 經 有 兩 節 意 初 一 
T39n1792_002:0511b01	半者。蒙悲願之力而離苦。後一半者。蒙慈願	半 者 蒙 悲 願 之 力 而 離 苦 後 一 半 者 蒙 慈 願 
T39n1792_002:0511b02	之力而得樂。樂中有存亡之異。初云此等自	之 力 而 得 樂 樂 中 有 存 亡 之 異 初 云 此 等 自 
T39n1792_002:0511b03	恣僧者。指前五對所說也。現世父母者。生此	恣 僧 者 指 前 五 對 所 說 也 現 世 父 母 者 生 此 
T39n1792_002:0511b04	身父母也。非謂未亡名為現世。故指得益云	身 父 母 也 非 謂 未 亡 名 為 現 世 故 指 得 益 云 
T39n1792_002:0511b05	出三塗。其現在未亡之父母下。自有文云福	出 三 塗 其 現 在 未 亡 之 父 母 下 自 有 文 云 福 
T39n1792_002:0511b06	樂百年是也。不應重舉三藏錯會。故作異釋	樂 百 年 是 也 不 應 重 舉 三 藏 錯 會 故 作 異 釋 
T39n1792_002:0511b07	甚非文意。六親者。父母兄弟夫妻。眷屬者。一	甚 非 文 意 六 親 者 父 母 兄 弟 夫 妻 眷 屬 者 一 
T39n1792_002:0511b08	切姻戚通於表裏。出三塗解脫者。總名離苦	切 姻 戚 通 於 表 裏 出 三 塗 解 脫 者 總 名 離 苦 
T39n1792_002:0511b09	也。衣食自然者。且翻三塗生於人天。故屬拔	也 衣 食 自 然 者 且 翻 三 塗 生 於 人 天 故 屬 拔 
T39n1792_002:0511b10	苦之文。亦可得樂屬於後也。若父母下明存	苦 之 文 亦 可 得 樂 屬 於 後 也 若 父 母 下 明 存 
T39n1792_002:0511b11	亡得樂。文相可知。天華光者。天上妙華光明	亡 得 樂 文 相 可 知 天 華 光 者 天 上 妙 華 光 明 
T39n1792_002:0511b12	也。略指快樂之相矣。二教眾僧受供養	也 略 指 快 樂 之 相 矣 二 教 眾 僧 受 供 養 
T39n1792_002:0511b13	儀。	儀 
T39n1792_002:0511b14	時佛勅十方眾僧。皆先為施主家呪願。願七	時 佛 勅 十 方 眾 僧 皆 先 為 施 主 家 呪 願 願 七 
T39n1792_002:0511b15	世父母。行禪定意然後受食。初受食時先安	世 父 母 行 禪 定 意 然 後 受 食 初 受 食 時 先 安 
T39n1792_002:0511b16	在佛前塔寺中佛前。眾僧呪願竟便自受食	在 佛 前 塔 寺 中 佛 前 眾 僧 呪 願 竟 便 自 受 食 
T39n1792_002:0511b17	　此中前半淨三業。後半具三寶。前中呪願口	 此 中 前 半 淨 三 業 後 半 具 三 寶 前 中 呪 願 口 
T39n1792_002:0511b18	業。禪定意業。受食身業。後中塔前是佛。呪願	業 禪 定 意 業 受 食 身 業 後 中 塔 前 是 佛 呪 願 
T39n1792_002:0511b19	是法。受食是僧。從他受而後食。法律如此。即	是 法 受 食 是 僧 從 他 受 而 後 食 法 律 如 此 即 
T39n1792_002:0511b20	受字亦屬法也。塔者邊國訛語。正云窣堵波。	受 字 亦 屬 法 也 塔 者 邊 國 訛 語 正 云 窣 堵 波 
T39n1792_002:0511b21	此云高顯處。此中意通殿塔。塔安舍利。殿安	此 云 高 顯 處 此 中 意 通 殿 塔 塔 安 舍 利 殿 安 
T39n1792_002:0511b22	佛像。七孝子領悟。	佛 像 七 孝 子 領 悟 
T39n1792_002:0511b23	時目連比丘及大菩薩眾。皆大歡喜。目連悲	時 目 連 比 丘 及 大 菩 薩 眾 皆大歡喜 目 連 悲 
T39n1792_002:0511b24	啼泣聲釋然除滅　淨業既成必知離苦。觀	啼 泣 聲 釋 然 除 滅 淨 業 既 成 必 知 離 苦 觀 
T39n1792_002:0511b25	因驗果聲響不差。故喜而止啼也。如處世刑	因 驗 果 聲 響 不 差 故 喜 而 止 啼 也 如 處 世 刑 
T39n1792_002:0511b26	獄囑大力人。財賭既行其心已喜。八慈母	獄 囑 大 力 人 財 賭 既 行 其 心 已 喜 八 慈 母 
T39n1792_002:0511b27	獲益。	獲 益 
T39n1792_002:0511b28	時目連母。即於是日得脫一劫餓鬼之苦	時 目 連 母 即 於 是 日 得 脫 一 劫 餓 鬼 之 苦 
T39n1792_002:0511b29	　目連聞經且是受教施設盆供。合在餘時。今	 目 連 聞 經 且 是 受 教 施 設 盆 供 合 在 餘 時 今 
T39n1792_002:0511c01	說經次。便云脫餓鬼者。譯經闕略也。應於正	說 經 次 便 云 脫 餓 鬼 者 譯 經 闕 略 也 應 於 正 
T39n1792_002:0511c02	宗終處敘結集家文云。爾時目連聞是。是法	宗 終 處 敘 結 集 家 文 云 爾 時 目 連 聞 是 是 法 
T39n1792_002:0511c03	已至七月十五。施設盆供。供自恣僧已。其	已 至 七 月 十 五 施 設 盆 供 供 自 恣 僧 已 其 
T39n1792_002:0511c04	母即於是日得脫一劫餓鬼之苦。則文義俱	母 即 於 是 日 得 脫 一 劫 餓 鬼 之 苦 則 文 義 俱 
T39n1792_002:0511c05	顯矣。故三藏云。孝子既獻供於此晨。慈母乃	顯 矣 故 三 藏 云 孝 子 既 獻 供 於 此 晨 慈 母 乃 
T39n1792_002:0511c06	除殃於是日。大哉聖力速疾如斯。其餓鬼受	除 殃 於 是 日 大 哉 聖 力 速 疾 如 斯 其 餓 鬼 受 
T39n1792_002:0511c07	苦年劫時分待檢敘之。三流通分。流通	苦 年 劫 時 分 待 檢 敘 之 三 流 通 分 流 通 
T39n1792_002:0511c08	分有三。一申請。二讚請。三答請。一申請。	分 有 三 一 申 請 二 讚 請 三 答 請 一 申 請 
T39n1792_002:0511c09	目連復白佛言。弟子所生母。得蒙三寶功德	目 連 復 白 佛 言 弟 子 所 生 母 得 蒙 三 寶 功 德 
T39n1792_002:0511c10	之力眾僧威神之力故。若未來世一切佛弟	之 力 眾 僧 威 神 之 力 故 若 未 來 世 一 切 佛 弟 
T39n1792_002:0511c11	子。亦應奉盂蘭盆救度現在父母乃至七世	子 亦 應 奉 盂 蘭 盆 救 度 現 在 父 母 乃 至 七 世 
T39n1792_002:0511c12	父母。可為爾不　說此語時。亦是設供之	父 母 可 為 爾 不 說 此 語 時 亦 是 設 供 之 
T39n1792_002:0511c13	後。非一席之事。至畢鉢羅窟。方始總集為	後 非 一 席 之 事 至 畢 鉢 羅 窟 方 始 總 集 為 
T39n1792_002:0511c14	經也。目連愛其親而及他人。如潁考叔諫莊	經 也 目 連 愛 其 親 而 及 他 人 如 潁 考 叔 諫 莊 
T39n1792_002:0511c15	公也。二讚請。	公 也 二 讚 請 
T39n1792_002:0511c16	佛言。大善快問。我正欲說。汝今復問　初	佛 言 大 善 快 問 我 正 欲 說 汝 今 復 問 初 
T39n1792_002:0511c17	句標讚大善快問者。深契聖心。後二句釋所	句 標 讚 大 善 快 問 者 深 契 聖 心 後 二 句 釋 所 
T39n1792_002:0511c18	以。以正欲說即遇問詞。機感相投潛通密	以 以 正 欲 說 即 遇 問 詞 機 感 相 投 潛 通 密 
T39n1792_002:0511c19	應。故言快問。佛本意者。欲說孝道最大故。	應 故 言 快 問 佛 本 意 者 欲 說 孝 道 最 大 故 
T39n1792_002:0511c20	拔苦事重故。盂蘭法勝故。世尊覩眾勝緣	拔 苦 事 重 故 盂 蘭 法 勝 故 世 尊 覩 眾 勝 緣 
T39n1792_002:0511c21	機熟可教化故。三答請(五)。一教起行。	機 熟 可 教 化 故 三 答 請 五 一 教 起 行 
T39n1792_002:0511c22	善男子。若比丘比丘尼。國王太子大臣宰相	善 男 子 若 比 丘 比 丘 尼 國 王 太 子 大 臣 宰 相 
T39n1792_002:0511c23	三公百官萬民庶人行慈孝者。皆應先為所	三 公 百 官 萬 民 庶 人 行 慈 孝 者 皆 應 先 為 所 
T39n1792_002:0511c24	生現在父母過去七世父母。於七月十五日	生 現 在 父 母 過 去 七 世 父 母 於 七 月十五日 
T39n1792_002:0511c25	佛歡喜日僧自恣日。以百味飯食安盂蘭盆	佛 歡 喜 日 僧 自 恣 日 以 百 味 飯 食 安 盂 蘭 盆 
T39n1792_002:0511c26	中。施十方自恣僧　雖貴賤品隔僧浴道殊。	中 施 十 方 自 恣 僧 雖 貴 賤 品 隔 僧 浴 道 殊 
T39n1792_002:0511c27	自非化生濕生。無不有父有母。慈烏鸚鵡尚	自 非 化 生 濕 生 無 不 有 父 有 母 慈 烏 鸚 鵡 尚 
T39n1792_002:0511c28	解思恩。豈況人倫而不濟拔。孝之利害已具	解 思 恩 豈 況 人 倫 而 不 濟 拔 孝 之 利 害 已 具 
T39n1792_002:0511c29	玄談。既識是非須依正道。故云應先為所生	玄 談 既 識 是 非 須 依 正 道 故 云 應 先 為 所 生 
T39n1792_002:0512a01	等也。據制令必為。不為即是違制。故亦當於	等 也 據 制 令 必 為 不 為 即 是 違 制 故 亦 當 於 
T39n1792_002:0512a02	制教。是以前判亦屬律藏。然佛無悲喜。今於	制 教 是 以 前 判 亦 屬 律 藏 然 佛 無 悲 喜 今 於 
T39n1792_002:0512a03	此日示現歡喜者。應機緣也。以佛本出世只	此 日 示 現 歡 喜 者 應 機 緣 也 以 佛 本 出 世 只 
T39n1792_002:0512a04	為勸人修行。見人造惡則悲。見人修善則喜。	為 勸 人 修 行 見 人 造 惡 則 悲 見 人 修 善 則 喜 
T39n1792_002:0512a05	今比丘九旬加行日滿倍更懇誠。三千界中	今 比 丘 九 旬 加 行 日 滿 倍 更 懇 誠 三 千 界 中 
T39n1792_002:0512a06	皆同如此稱佛本意。寧不欣歡。此日設供其	皆 同 如 此 稱 佛 本 意 寧 不 欣 歡 此 日 設 供 其 
T39n1792_002:0512a07	福甚矣。二教發願。	福 甚 矣 二 教 發 願 
T39n1792_002:0512a08	願使現在父母壽命百年無病。無一切苦惱	願 使 現 在 父 母 壽 命 百 年 無 病 無 一 切 苦 惱 
T39n1792_002:0512a09	之患。乃至七世父母離餓鬼苦。生人天中福	之 患 乃 至 七 世 父 母 離 餓 鬼 苦 生 人 天 中 福 
T39n1792_002:0512a10	樂無極　所修必假行門。所獲必繇心願。	樂 無 極 所 修 必 假 行 門 所 獲 必 繇 心 願 
T39n1792_002:0512a11	願者心之樂欲。欲得存歿咸安。存者保壽於	願 者 心 之 樂 欲 欲 得 存 歿 咸 安 存 者 保 壽 於 
T39n1792_002:0512a12	人間。常無病惱。歿者遷神於天上。永絕冥塗。	人 間 常 無 病 惱 歿 者 遷 神 於 天 上 永 絕 冥 塗 
T39n1792_002:0512a13	行願相資。無所不利。三教常作。	行 願 相 資 無 所 不 利 三 教 常 作 
T39n1792_002:0512a14	是佛弟子修孝順者。應念念中常憶父母。乃	是 佛 弟 子 修 孝 順 者 應 念 念 中 常 憶 父 母 乃 
T39n1792_002:0512a15	至七世父母。年年七月十五日。常以孝慈憶	至 七 世 父 母 年 年 七 月十五日 常 以 孝 慈 憶 
T39n1792_002:0512a16	所生父母。為作盂蘭盆施佛及僧。以報父母	所 生 父 母 為 作 盂 蘭 盆 施 佛 及 僧 以 報 父 母 
T39n1792_002:0512a17	長養慈愛之恩　是佛弟子修孝順者。反明	長 養 慈 愛 之 恩 是 佛 弟 子 修 孝 順 者 反 明 
T39n1792_002:0512a18	非佛弟子及不孝順。孝即任不設盆供也。念	非 佛 弟 子 及 不 孝 順 孝 即 任 不 設 盆 供 也 念 
T39n1792_002:0512a19	念常憶者無終始也。長養是事。慈愛是心。故	念 常 憶 者 無 終 始 也 長 養 是 事 慈 愛 是 心 故 
T39n1792_002:0512a20	前起行及發心願以報之也。餘文可解。三藏	前 起 行 及 發 心 願 以 報 之 也 餘 文 可 解 三 藏 
T39n1792_002:0512a21	云。父母結愛。既念念不去心。孝子報恩。須	云 父 母 結 愛 既 念 念 不 去 心 孝 子 報 恩 須 
T39n1792_002:0512a22	年年不絕供。四勸受持。	年 年 不 絕 供 四 勸 受 持 
T39n1792_002:0512a23	若一切佛弟子。應當奉持是法　智度論云。	若 一切佛弟子 應 當 奉 持 是 法 智 度 論 云 
T39n1792_002:0512a24	信力故受。念力故持。今云奉者。即受之義。應	信 力 故 受 念 力 故 持 今 云 奉 者 即 受 之 義 應 
T39n1792_002:0512a25	當者。勗此二力。五喜而奉命。	當 者 勗 此 二 力 五 喜 而 奉 命 
T39n1792_002:0512a26	時目連比丘四輩弟子。歡喜奉行　四輩者。	時 目 連 比 丘 四 輩 弟 子 歡 喜 奉 行 四 輩 者 
T39n1792_002:0512a27	僧尼士女。或云。人天龍鬼。疑故兩存。然凡厥	僧 尼 士 女 或 云 人 天 龍 鬼 疑 故 兩 存 然 凡 厥 
T39n1792_002:0512a28	生靈皆依恃怙。故父母恩均於天地。此雖至	生 靈 皆 依 恃 怙 故 父 母 恩 均 於 天 地 此 雖 至 
T39n1792_002:0512a29	孝不得其門。今受神方信知靈驗。必能除七	孝 不 得 其 門 今 受 神 方 信 知 靈 驗 必 能 除 七 
T39n1792_002:0512b01	世之厄難。報二親之劬勞。自知心有所之。是	世 之 厄 難 報 二 親 之 劬 勞 自 知 心 有 所 之 是 
T39n1792_002:0512b02	以歡喜承命。	以 歡 喜 承 命 
T39n1792_002:0512b03	佛說盂蘭盆經疏下終	佛 說 盂 蘭 盆 經 疏 下 終 
