T45n1907_001:0918b03	菩薩戒本持犯要記	菩 薩 戒 本 持 犯 要 記 
T45n1907_001:0918b05	新羅國沙門元曉述	新 羅 國 沙 門 元 曉 述 
T45n1907_001:0918b06	菩薩戒者。返流歸源之大津。去邪就正之要	菩 薩 戒 者 返 流 歸 源 之 大 津 去 邪 就 正 之 要 
T45n1907_001:0918b07	門也。然邪正之相易濫。罪福之性難分。何則	門 也 然 邪 正 之 相 易 濫 罪 福 之 性 難 分 何 則 
T45n1907_001:0918b08	或內意實邪。而外迹似正。或表業同染。而中	或 內 意 實 邪 而 外 迹 似 正 或 表 業 同 染 而 中 
T45n1907_001:0918b09	心淳淨。或有作業合少福。而致大患。或有心	心 淳 淨 或 有 作 業 合 少 福 而 致 大 患 或 有 心 
T45n1907_001:0918b10	行順深遠。而違淺近。是以專穢道人。剋私沙	行 順 深 遠 而 違 淺 近 是 以 專 穢 道 人 剋 私 沙 
T45n1907_001:0918b11	門。長專似迹。以亡真正。每剋深戒。而求淺	門 長 專 似 迹 以 亡 真 正 每 剋 深 戒 而 求 淺 
T45n1907_001:0918b12	行。今將遣淺事。而全深。去似迹而逐實。為自	行 今 將 遣 淺 事 而 全 深 去 似 迹 而 逐 實 為 自 
T45n1907_001:0918b13	忽忘。撮要記別。幸同趣者。詳而取決(矣)持犯	忽 忘 撮 要 記 別 幸 同 趣 者 詳 而 取 決 矣 持 犯 
T45n1907_001:0918b14	之要。有三門。一輕重門。二淺深門。三明究竟	之 要 有 三 門 一 輕 重 門 二 淺 深 門 三 明 究 竟 
T45n1907_001:0918b15	持犯門也。初門之內。有其二句。先即總判輕	持 犯 門 也 初 門 之 內 有 其 二 句 先 即 總 判 輕 
T45n1907_001:0918b16	重。後以別顯差別。言總判者。輕重垢罪中。細	重 後 以 別 顯 差 別 言 總 判 者 輕 重 垢 罪 中 細 
T45n1907_001:0918b17	論支別。頭類乃有八萬四千。括舉其要。別有	論 支 別 頭 類 乃 有 八萬四千 括 舉 其 要 別 有 
T45n1907_001:0918b18	三類。或四十四。如達摩戒本所說。或四十八。	三 類 或 四 十 四 如 達 摩 戒 本 所 說 或 四 十 八 
T45n1907_001:0918b19	如多羅戒本所判。或有二百四十六輕。如別	如 多 羅 戒 本 所 判 或 有 二 百 四 十 六 輕 如 別 
T45n1907_001:0918b20	解脫戒經所立。此第二中。有共不共。共不共	解 脫 戒 經 所 立 此 第 二 中 有 共 不 共 共 不 共 
T45n1907_001:0918b21	相。依文可解。重戒之中。總說有十。論其類	相 依 文 可 解 重 戒 之 中 總 說 有 十 論 其 類 
T45n1907_001:0918b22	別。亦有三種。或有共小之重。謂前四也。或有	別 亦 有 三 種 或 有 共 小 之 重 謂 前 四 也 或 有 
T45n1907_001:0918b23	不共之重。謂後四也。或立在家菩薩六重。謂	不 共 之 重 謂 後 四 也 或 立 在 家 菩 薩 六 重 謂 
T45n1907_001:0918b24	十重內在前六也。此中合。有共與不共。總判	十 重 內 在 前 六 也 此 中 合 有 共 與 不 共 總 判 
T45n1907_001:0918b25	輕重義類如是。若明差別者。今依達摩戒本。	輕 重 義 類 如 是 若 明 差 別 者 今 依 達 摩 戒 本 
T45n1907_001:0918b26	辨其性相差別。文言。於有違犯。是染。非染。	辨 其 性 相 差 別 文 言 於 有 違 犯 是 染 非 染 
T45n1907_001:0918b27	耎中上品。應當了知。欲。悲。雖所作業同。而	耎 中 上 品 應 當 了 知 欲 悲 雖 所 作 業 同 而 
T45n1907_001:0918b28	犯。無犯。異言有犯者。謂由四因。所犯諸事。	犯 無 犯 異 言 有 犯 者 謂 由 四 因 所 犯 諸 事 
T45n1907_001:0918b29	無違犯者。謂由三緣。所作諸事。三緣是何。謂	無 違 犯 者 謂 由 三 緣 所 作 諸 事 三 緣 是 何 謂 
T45n1907_001:0918c01	若彼心增上誑亂。若重苦受之所逼切。若未	若 彼 心 增 上 誑 亂 若 重 苦 受 之 所 逼 切 若 未 
T45n1907_001:0918c02	曾受淨戒律儀。此三無犯。通一切戒。別論無	曾 受 淨 戒 律 儀 此 三 無 犯 通 一 切 戒 別 論 無 
T45n1907_001:0918c03	犯。如文廣說。於有犯中。有其二聚。重內應	犯 如 文 廣 說 於 有 犯 中 有 其 二 聚 重 內 應 
T45n1907_001:0918c04	知。耎中上品。輕中當識。是染。非染。通而論	知 耎 中 上 品 輕 中 當 識 是 染 非 染 通 而 論 
T45n1907_001:0918c05	之。四因中。若由無知。及由放逸。所犯眾罪。	之 四 因 中 若 由 無 知 及 由 放 逸 所 犯 眾 罪 
T45n1907_001:0918c06	是不染污。若煩惱盛。及由輕慢。所犯眾罪。是	是 不 染 污 若 煩 惱 盛 及 由 輕 慢 所 犯 眾 罪 是 
T45n1907_001:0918c07	其染污。別論染不染者。亦依本文。可知。凡說	其 染 污 別 論 染 不 染 者 亦 依 本 文 可 知 凡 說 
T45n1907_001:0918c08	雖然。一二論者。且就初戒。以示其相。於一讚	雖 然 一 二 論 者 且 就 初 戒 以 示 其 相 於 一 讚 
T45n1907_001:0918c09	毀。有四差別。若為令彼赴信心故。自讚毀他。	毀 有 四 差 別 若 為 令 彼 赴 信 心 故 自讚毀他 
T45n1907_001:0918c10	是福非犯。若由放逸無記心故。自讚毀他。是	是 福 非 犯 若 由 放 逸 無 記 心 故 自讚毀他 是 
T45n1907_001:0918c11	犯非染。若於他人。有愛恚心。自讚毀他。是染	犯 非 染 若 於 他 人 有 愛 恚 心 自讚毀他 是 染 
T45n1907_001:0918c12	非重。若為貪求利養恭敬。自讚毀他。是重非	非 重 若 為 貪 求 利養恭敬 自讚毀他 是 重 非 
T45n1907_001:0918c13	輕。第四之中。有其三品。成三之由。亦有二	輕 第 四 之 中 有 其 三 品 成 三 之 由 亦 有 二 
T45n1907_001:0918c14	途。謂由事故。及由纏故。由纏故者。若纏現	途 謂 由 事 故 及 由 纏 故 由 纏 故 者 若 纏 現 
T45n1907_001:0918c15	行。非極猛利。或發慚愧。是為耎品。雖極猛	行 非 極 猛 利 或 發 慚 愧 是 為 耎 品 雖 極 猛 
T45n1907_001:0918c16	利。無慚無愧。未見為德。猶在中品。都無慚	利 無慚無愧 未 見 為 德 猶 在 中 品 都 無 慚 
T45n1907_001:0918c17	愧。深生愛樂。見是功德。是名上品。由事故	愧 深生愛樂 見 是 功 德 是 名 上 品 由 事 故 
T45n1907_001:0918c18	者。若毀別人。是為耎品。若毀一眾。即是中	者 若 毀 別 人 是 為 耎 品 若 毀 一 眾 即 是 中 
T45n1907_001:0918c19	品。普毀眾多。乃為上品。上品之內。罪非一	品 普 毀 眾 多 乃 為 上 品 上 品 之 內 罪 非 一 
T45n1907_001:0918c20	端。隨其難別。略示三雙。佛法內人。多依三	端 隨 其 難 別 略 示 三 雙 佛 法 內 人 多 依 三 
T45n1907_001:0918c21	學。起似佛道之魔事故。猶如師子身內之虫。	學 起 似 佛 道 之 魔 事 故 猶 如 師 子 身 內 之 虫 
T45n1907_001:0918c22	乃食師子。餘無能故。第一雙者。依於心學。有	乃 食 師 子 餘 無 能 故 第 一 雙 者 依 於 心 學 有 
T45n1907_001:0918c23	二類虫。食滅佛法。一由貪故。二由慢故。由貪	二 類 虫 食 滅 佛 法 一 由 貪 故 二 由 慢 故 由 貪 
T45n1907_001:0918c24	故者。如有一類。閑居靜慮。離諸散亂。攝心	故 者 如 有 一 類 閑 居 靜 慮 離 諸 散 亂 攝 心 
T45n1907_001:0918c25	禪門。由心澄靜。髣髴有見。或由邪神加力令	禪 門 由 心 澄 靜 髣 髴 有 見 或 由 邪 神 加 力 令 
T45n1907_001:0918c26	識。于時由自少聞不別邪正。又欲引致名利	識 于 時 由 自 少 聞 不 別 邪 正 又 欲 引 致 名 利 
T45n1907_001:0918c27	恭敬。隨所見識。令他聞知。耀諸世人。咸疑是	恭 敬 隨 所 見 識 令 他 聞 知 耀 諸 世 人 咸 疑 是 
T45n1907_001:0918c28	聖。此由獨揚似聖之迹。普抑諸僧。為無可歸。	聖 此 由 獨 揚 似 聖 之 迹 普 抑 諸 僧 為 無 可 歸 
T45n1907_001:0918c29	以破佛法。故得重罪。是謂諸僧之大賊也。由	以 破 佛 法 故 得 重 罪 是 謂 諸 僧 之 大 賊 也 由 
T45n1907_001:0919a01	慢故者。如有一類。長住深山。有所得心。修寂	慢 故 者 如 有 一 類 長 住 深 山 有所得心 修 寂 
T45n1907_001:0919a02	靜業。魔知彼心。可以動壞。發空中聲。讚其所	靜 業 魔 知 彼 心 可 以 動 壞 發 空 中 聲 讚 其 所 
T45n1907_001:0919a03	行。其人由是。起自高心。普抑諸僧住人間	行 其 人 由 是 起 自 高 心 普 抑 諸 僧 住 人 間 
T45n1907_001:0919a04	者。誰當稱美爾等所行。此人罪過重於前者。	者 誰 當 稱 美 爾 等 所 行 此 人 罪 過 重 於 前 者 
T45n1907_001:0919a05	是謂菩薩旃陀羅也。第二雙者。依於戒學。有	是 謂 菩 薩 旃 陀 羅 也 第 二 雙 者 依 於 戒 學 有 
T45n1907_001:0919a06	二類虫。食滅佛法。一坐邪戒。二坐正戒。坐邪	二 類 虫 食 滅 佛 法 一 坐 邪 戒 二 坐 正 戒 坐 邪 
T45n1907_001:0919a07	戒者。如有一類。性非質直或承邪戒。或自邪	戒 者 如 有 一 類 性 非 質 直 或 承 邪 戒 或 自 邪 
T45n1907_001:0919a08	念。不衣絲麻。不食五穀。變欲貪求利養恭敬。	念 不 衣 絲 麻 不 食 五 穀 變 欲 貪 求 利養恭敬 
T45n1907_001:0919a09	自揚無比。誑諸癡類。希望群愚咸仰己德。普	自 揚 無 比 誑 諸 癡 類 希 望 群 愚 咸 仰 己 德 普 
T45n1907_001:0919a10	抑一切無異迹者。由是內以傷真。外以亂人。	抑 一 切 無 異 迹 者 由 是 內 以 傷 真 外 以 亂 人 
T45n1907_001:0919a11	傷亂之罪。莫是為先也。坐正戒者。如有一類。	傷 亂 之 罪 莫 是 為 先 也 坐 正 戒 者 如 有 一 類 
T45n1907_001:0919a12	性是淺近。於世大運。多慢緩時。獨正其身。威	性 是 淺 近 於 世 大 運 多 慢 緩 時 獨 正 其 身 威 
T45n1907_001:0919a13	儀無缺。便起自高湋池之心。慢毀乘急戒緩	儀 無 缺 便 起 自 高 湋 池 之 心 慢 毀 乘 急 戒 緩 
T45n1907_001:0919a14	之眾。此人全其不善。以毀大禁。轉福為禍莫	之 眾 此 人 全 其 不 善 以 毀 大 禁 轉 福 為 禍 莫 
T45n1907_001:0919a15	斯為甚也。問邪戒之罪。應如所說。持正戒者。	斯 為 甚 也 問 邪 戒 之 罪 應 如 所 說 持 正 戒 者 
T45n1907_001:0919a16	何必是罪。所以然者。如有一類。內無諸纏。不	何 必 是 罪 所 以 然 者 如 有 一 類 內 無 諸 纏 不 
T45n1907_001:0919a17	觀餘人作與不作。唯察自心。獨持正戒。如是	觀 餘 人 作 與 不 作 唯 察 自 心 獨 持 正 戒 如 是 
T45n1907_001:0919a18	菩薩何由成犯。答若無染心。不在前說。而於	菩 薩 何 由 成 犯 答 若 無 染 心 不 在 前 說 而 於 
T45n1907_001:0919a19	此人。亦當分別。若由獨淨。令諸世人普於諸	此 人 亦 當 分 別 若 由 獨 淨 令 諸 世 人 普 於 諸 
T45n1907_001:0919a20	僧。謂非福田。利養尊重偏歸於己者。雖順聲	僧 謂 非 福 田 利 養 尊 重 偏 歸 於 己 者 雖 順 聲 
T45n1907_001:0919a21	聞自度心戒。而逆菩薩廣大心戒。如似聲聞	聞 自 度 心 戒 而 逆 菩 薩 廣 大 心 戒 如 似 聲 聞 
T45n1907_001:0919a22	無常等觀。雖於淺事是無顛倒。而於法身。即	無 常 等 觀 雖 於 淺 事 是 無 顛 倒 而 於 法 身 即 
T45n1907_001:0919a23	是顛倒。當知此中順逆亦爾。若由獨淨。令諸	是 顛 倒 當 知 此 中 順 逆 亦 爾 若 由 獨 淨 令 諸 
T45n1907_001:0919a24	世間未信者。信者增長。普於諸僧。平等供養	世 間 未 信 者 信 者 增 長 普 於 諸 僧 平 等 供 養 
T45n1907_001:0919a25	者。非直無犯。乃生多福。然由獨淨。居雜染	者 非 直 無 犯 乃 生 多 福 然 由 獨 淨 居 雜 染 
T45n1907_001:0919a26	間。以此望得不抑染眾。又欲令他生等敬心	間 以 此 望 得 不 抑 染 眾 又 欲 令 他 生 等 敬 心 
T45n1907_001:0919a27	者。猶如頭戴日月。而行而欲不却其暗者矣。	者 猶 如 頭 戴 日 月 而 行 而 欲 不 却 其 暗 者 矣 
T45n1907_001:0919a28	自非知機大聖。尠能得其然也。以是之故。古	自 非 知 機 大 聖 尠 能 得 其 然 也 以 是 之 故 古 
T45n1907_001:0919a29	之大賢。誡其子云。慎莫為善。其子對曰。當為	之 大 賢 誡 其 子 云 慎 莫 為 善 其 子 對 曰 當 為 
T45n1907_001:0919b01	惡乎。親言善尚莫為。況為惡乎。第三雙者。依	惡 乎 親 言 善 尚 莫 為 況 為 惡 乎 第 三 雙 者 依 
T45n1907_001:0919b02	於慧學。亦有二輩自讚毀他。一由增益。二由	於 慧 學 亦 有 二 輩 自讚毀他 一 由 增 益 二 由 
T45n1907_001:0919b03	損減。由增益者。如有一類。性是斜聽。為勝	損 減 由 增 益 者 如 有 一 類 性 是 斜 聽 為 勝 
T45n1907_001:0919b04	他。故廣習諸論。不解諸法皆離言說。執有如	他 故 廣 習 諸 論 不 解 諸 法 皆 離 言 說 執 有 如 
T45n1907_001:0919b05	言自性差別。為得名利。作如是言。我得三世	言 自性差別 為 得 名 利 作如是言 我 得 三 世 
T45n1907_001:0919b06	諸佛意說。若異此者。皆是漫說。此人於一讚	諸 佛 意 說 若異此者 皆 是 漫 說 此 人 於 一 讚 
T45n1907_001:0919b07	毀。具四顛倒。以亂佛法。故成重罪。謂其妄執	毀 具 四 顛 倒 以 亂 佛 法 故 成 重 罪 謂 其 妄 執 
T45n1907_001:0919b08	有所得見。去佛意遠。如天與地。而謂我近佛	有所得見 去 佛 意 遠 如 天 與 地 而 謂 我 近 佛 
T45n1907_001:0919b09	意。是一倒也。佛意甚深。絕諸戲論。於一切	意 是 一 倒 也 佛 意 甚 深 絕 諸 戲 論 於 一 切 
T45n1907_001:0919b10	法。都無所得。而引同己妄見。是二倒也。揚此	法 都 無 所 得 而 引 同 己 妄 見 是 二 倒 也 揚 此 
T45n1907_001:0919b11	二倒之見。加於四部之上。是三倒也。抑諸離	二 倒 之 見 加 於 四 部 之 上 是 三 倒 也 抑 諸 離 
T45n1907_001:0919b12	邊說者。置其偏執之下。是四倒也。由損減者。	邊 說 者 置 其 偏 執 之 下 是 四 倒 也 由 損 減 者 
T45n1907_001:0919b13	如有一類。稟性狹劣。不近善友。不廣學問。偏	如 有 一 類 稟 性 狹 劣 不 近 善 友 不 廣 學 問 偏 
T45n1907_001:0919b14	習一分甚深經論。不解密意。如言取義。誹撥	習 一 分 甚 深 經 論 不 解 密 意 如言取義 誹 撥 
T45n1907_001:0919b15	諸法依他道理。起如是見。作如是言。三性三	諸 法 依 他 道 理 起 如 是 見 作如是言 三 性 三 
T45n1907_001:0919b16	諦。但是教門。無所有中。施設假名。如是解	諦 但 是 教 門 無 所 有 中 施 設 假 名 如 是 解 
T45n1907_001:0919b17	者。乃為真實。異此說者。皆是戲論。由是獨特	者 乃 為 真 實 異 此 說 者 皆 是 戲 論 由 是 獨 特 
T45n1907_001:0919b18	自見。不受他言。設遇鈍根少聞之人。墮其所	自 見 不 受 他 言 設 遇 鈍 根 少 聞 之 人 墮 其 所 
T45n1907_001:0919b19	破。從其所言者。即云此人神明正直。若值聰	破 從 其 所 言 者 即 云 此 人 神 明 正 直 若 值 聰 
T45n1907_001:0919b20	明解文義者。巧能立義不墮其破者。便言脫	明 解 文 義 者 巧 能 立 義 不 墮 其 破 者 便 言 脫 
T45n1907_001:0919b21	失。謂是心惑。未識自解昧鈍。不能逐破意。謂	失 謂 是 心 惑 未 識 自 解 昧 鈍 不 能 逐 破 意 謂 
T45n1907_001:0919b22	彼心不正未及我意。此猶家狗逐[少/兔]。望不能	彼 心 不 正 未 及 我 意 此 猶 家 狗 逐 [少兔] 望 不 能 
T45n1907_001:0919b23	及。便謂已超。止而顧見。此損減人。略由二	及 便 謂 已 超 止 而 顧 見 此 損 減 人 略 由 二 
T45n1907_001:0919b24	愚。失壞佛法。故成重罪。一舉下為高愚。二特	愚 失 壞 佛 法 故 成 重 罪 一 舉 下 為 高 愚 二 特 
T45n1907_001:0919b25	小誹多愚。第一愚者。此損減見。於諸見中。最	小 誹 多 愚 第 一 愚 者 此 損 減 見 於 諸 見 中 最 
T45n1907_001:0919b26	在底下。亦復不如外道我見。其故何耶。此人	在 底 下 亦 復 不 如 外 道 我 見 其 故 何 耶 此 人 
T45n1907_001:0919b27	服最深藥變。成重病。重病之狀。極似無病。是	服 最 深 藥 變 成 重 病 重 病 之 狀 極 似 無 病 是 
T45n1907_001:0919b28	故更無醫術能治此病。亦尠有人自覺是患。	故 更 無 醫 術 能 治 此 病 亦 尠 有 人 自 覺 是 患 
T45n1907_001:0919b29	猶如根本無明極闇。與般若明。其狀極似同。	猶 如 根本無明 極 闇 與 般 若 明 其 狀 極 似 同 
T45n1907_001:0919c01	無能所故。俱無能所故。故彼無明最難可滅。	無 能 所 故 俱 無 能 所 故 故 彼 無 明 最 難 可 滅 
T45n1907_001:0919c02	此病難治當知。亦爾如偈說云。	此 病 難 治 當 知 亦 爾 如 偈 說 云 
T45n1907_001:0919c03	　為除有執故　　如來說其空	 為 除 有 執 故 如 來 說 其 空 
T45n1907_001:0919c04	　若人復執空　　諸佛所不化	 若 人 復 執 空 諸 佛 所 不 化 
T45n1907_001:0919c05	又復此見由其解昧。漫起信心。若依此見。修	又 復 此 見 由 其 解 昧 漫 起 信 心 若 依 此 見 修 
T45n1907_001:0919c06	心明利。必撥信心。墮大邪見。於無數劫。受無	心 明 利 必 撥 信 心 墮 大 邪 見 於 無 數 劫 受 無 
T45n1907_001:0919c07	間苦。是故菩薩。深悲餘人有隨彼。故預誡之	間 苦 是 故 菩 薩 深 悲 餘 人 有 隨 彼 故 預 誡 之 
T45n1907_001:0919c08	言。一切有智同梵行者。不應共住。一切外道	言 一 切 有 智 同 梵 行 者 不應共住 一 切 外 道 
T45n1907_001:0919c09	所起我見。雖有乖理。而無是患。如偈說云。	所 起 我 見 雖 有 乖 理 而 無 是 患 如 偈 說 云 
T45n1907_001:0919c10	　寧起我見　　如須彌山　　不起空見	 寧 起 我 見 如須彌山 不 起 空 見 
T45n1907_001:0919c11	　如毫釐許	 如 毫 釐 許 
T45n1907_001:0919c12	由此二緣。最在底下。而其不了。起增上慢。如	由 此 二 緣 最 在 底 下 而 其 不 了 起增上慢 如 
T45n1907_001:0919c13	似最下沙彌。謂居和上之上。是謂舉下為高	似 最 下 沙 彌 謂 居 和 上 之 上 是 謂 舉 下 為 高 
T45n1907_001:0919c14	愚也。第二愚者。然佛道廣蕩。無礙無方。永無	愚 也 第 二 愚 者 然 佛 道 廣 蕩 無 礙 無 方 永 無 
T45n1907_001:0919c15	所據。而無不當。故曰。一切他義。咸是佛義。	所 據 而 無 不 當 故 曰 一 切 他 義 咸 是 佛 義 
T45n1907_001:0919c16	百家之說。無所不是。八萬法門。皆可入理。而	百 家 之 說 無 所 不 是 八 萬 法 門 皆 可 入 理 而 
T45n1907_001:0919c17	彼自少聞。專其樣狹見。同其見者。乃為是得。	彼 自 少 聞 專 其 樣 狹 見 同 其 見 者 乃 為 是 得 
T45n1907_001:0919c18	異其見者。咸謂脫失。猶如有人葦管窺天。謂	異 其 見 者 咸 謂 脫 失 猶 如 有 人 葦 管 窺 天 謂 
T45n1907_001:0919c19	諸不窺其管內者。皆是不見蒼天者矣。是謂	諸 不 窺 其 管 內 者 皆 是 不 見 蒼 天 者 矣 是 謂 
T45n1907_001:0919c20	恃少誹多愚也。問如經言。譬如貧乞兒。日夜	恃 少 誹 多 愚 也 問 如 經 言 譬 如 貧 乞 兒 日 夜 
T45n1907_001:0919c21	數他寶。不能如說行。多聞亦如是。又言。若有	數 他 寶 不 能 如 說 行 多 聞 亦 如 是 又 言 若 有 
T45n1907_001:0919c22	人。分別婬癡及道。是人去佛遠。猶如天與地。	人 分 別 婬 癡 及 道 是 人 去 佛 遠 猶 如 天 與 地 
T45n1907_001:0919c23	是知。多聞。有所得見。與乞兒近。去佛道遠。	是 知 多 聞 有所得見 與 乞 兒 近 去 佛 道 遠 
T45n1907_001:0919c24	雖曰得意。而不忘言。橫求名利。甚於俗人。其	雖 曰 得 意 而 不 忘 言 橫 求 名 利 甚 於 俗 人 其 
T45n1907_001:0919c25	墮偏執。事在灼然。今我學徒。與彼一殊。不殉	墮 偏 執 事 在 灼 然 今 我 學 徒 與 彼 一 殊 不 殉 
T45n1907_001:0919c26	名利。捐棄俗事。深信佛法。專求寂靜。唯樂隨	名 利 捐 棄 俗 事 深 信 佛 法 專 求 寂 靜 唯 樂 隨 
T45n1907_001:0919c27	分修心潔行。驗知。所解非邪是正。且復執有	分 修 心 潔 行 驗 知 所 解 非 邪 是 正 且 復 執 有 
T45n1907_001:0919c28	曰增。取無曰損。我所趣宗。有無俱遣。蕭然無	曰 增 取 無 曰 損 我 所 趣 宗 有 無 俱 遣 蕭 然 無 
T45n1907_001:0919c29	據。以為所觀。觀狀如是。何得為患。答逐名利	據 以 為 所 觀 觀 狀 如 是 何 得 為 患 答 逐 名 利 
T45n1907_001:0920a01	者。背道向俗。其為失理。何足可惜。堪絕世綱	者 背 道 向 俗 其 為 失 理 何 足 可 惜 堪 絕 世 綱 
T45n1907_001:0920a02	將趣道方。服藥成疾。甚為可傷。且覺自迷者。	將 趣 道 方 服 藥 成 疾 甚 為 可 傷 且 覺 自 迷 者 
T45n1907_001:0920a03	非大迷矣。知自闇者。非極闇矣。設使子之心	非 大 迷 矣 知 自 闇 者 非 極 闇 矣 設 使 子 之 心 
T45n1907_001:0920a04	行。不違法相。實不誹撥依他道理故。不執	行 不 違 法 相 實 不 誹 撥 依 他 道 理 故 不 執 
T45n1907_001:0920a05	有。而不墮無者。子自離邊。玄會中道。不在彼	有 而 不 墮 無 者 子 自 離 邊 玄 會 中 道 不 在 彼 
T45n1907_001:0920a06	類。那忽跳赴。雖然自是於中。而非於他者。還	類 那 忽 跳 赴 雖 然 自 是 於 中 而 非 於 他 者 還 
T45n1907_001:0920a07	墮邊執。猶非淨智。如經偈云。不肯受他法。是	墮 邊 執 猶 非 淨 智 如 經 偈 云 不 肯 受 他 法 是 
T45n1907_001:0920a08	名愚癡人。諸有戲論者。皆是大愚人。若依自	名 愚 癡 人 諸 有 戲 論 者 皆 是 大 愚 人 若 依 自 
T45n1907_001:0920a09	是見。而生諸戲論。設此為淨智。無非淨智者。	是 見 而 生 諸 戲 論 設 此 為 淨 智 無 非 淨 智 者 
T45n1907_001:0920a10	設使子之見解。墮惡取空。誹撥緣有。亦撥其	設 使 子 之 見 解 墮 惡 取 空 誹 撥 緣 有 亦 撥 其 
T45n1907_001:0920a11	無。最極損減。而不自覺者。唯子最遠於道。乃	無 最 極 損 減 而 不 自 覺 者 唯 子 最 遠 於 道 乃 
T45n1907_001:0920a12	還近於乞兒。如乞兒云。多寶者富。少財者貧。	還 近 於 乞 兒 如 乞 兒 云 多 寶 者 富 少 財 者 貧 
T45n1907_001:0920a13	我無多寶。亦無少財。蕭然無據故。我非貧。	我 無 多 寶 亦 無 少 財 蕭 然 無 據 故 我 非 貧 
T45n1907_001:0920a14	今子所言與彼同焉。是知。無多無少者。最極	今 子 所 言 與 彼 同 焉 是 知 無 多 無 少 者 最 極 
T45n1907_001:0920a15	貧窮也。撥有撥無者。最極損減也。然至道昏	貧 窮 也 撥 有 撥 無 者 最 極 損 減 也 然 至 道 昏 
T45n1907_001:0920a16	昏。是非莫分。心行密密。得失難別。唯有宿殖	昏 是 非 莫 分 心 行 密 密 得 失 難 別 唯 有 宿 殖 
T45n1907_001:0920a17	善根。稟性質直。深伏我慢。近善知識者。仰依	善 根 稟 性 質 直 深 伏 我 慢 近 善 知 識 者 仰 依 
T45n1907_001:0920a18	聖典。以為心鏡。自內審觀。熟微心行。若能如	聖 典 以 為 心 鏡 自 內 審 觀 熟 微 心 行 若 能 如 
T45n1907_001:0920a19	是之人。幸治惡取空病。向說諸佛所不化者。	是 之 人 幸 治 惡 取 空 病 向 說 諸 佛 所 不 化 者 
T45n1907_001:0920a20	為欲令彼自內驚改。是故還為諸佛所化。以	為 欲 令 彼 自 內 驚 改 是 故 還 為 諸 佛 所 化 以 
T45n1907_001:0920a21	不化言。使自化故。問若欲於此自察心病。依	不 化 言 使 自 化 故 問 若 欲 於 此 自 察 心 病 依 
T45n1907_001:0920a22	何等典。最為明鏡。答如深密經言。若諸有情	何 等 典 最 為 明 鏡 答 如 深 密 經 言 若 諸 有 情 
T45n1907_001:0920a23	性。非質直。非質直類。雖有力能思擇廢立。而	性 非 質 直 非 質 直 類 雖 有 力 能 思 擇 廢 立 而 
T45n1907_001:0920a24	復安住自見取中。聽聞甚深密意之說。而無	復 安 住 自 見 取 中 聽 聞 甚 深 密 意 之 說 而 無 
T45n1907_001:0920a25	力能如實解了。於如是法。雖生信解。而於其	力 能 如 實 解 了 於 如 是 法 雖 生 信 解 而 於 其 
T45n1907_001:0920a26	義。隨言執著。謂一切法。決定皆無自性。決定	義 隨 言 執 著 謂 一 切 法 決 定 皆 無 自 性 決 定 
T45n1907_001:0920a27	不生不滅本來寂靜。自性涅槃。由此因緣。於	不生不滅 本來寂靜 自性涅槃 由此因緣 於 
T45n1907_001:0920a28	一切法。獲得無見及無相見。由是見故。撥一	一 切 法 獲 得 無 見 及 無 相 見 由 是 見 故 撥 一 
T45n1907_001:0920a29	切相。皆為無相。誹撥諸法三種性相。何以故。	切 相 皆 為 無 相 誹 撥 諸 法 三 種 性 相 何 以 故 
T45n1907_001:0920b01	由有依他起相及圓成實相故。故遍計所執	由 有 依他起相 及 圓成實相 故 故 遍 計 所 執 
T45n1907_001:0920b02	相。方可施設。若於二相。見為無相。彼亦誹撥	相 方 可 施 設 若 於 二 相 見 為 無 相 彼 亦 誹 撥 
T45n1907_001:0920b03	遍計所執相。是故。說彼誹撥三相。彼雖於法	遍計所執相 是 故 說 彼 誹 撥 三 相 彼 雖 於 法 
T45n1907_001:0920b04	起信解故。福德增長。然於非義。起執著故。退	起 信 解 故 福 德 增 長 然 於 非 義 起 執 著 故 退 
T45n1907_001:0920b05	失智慧。智慧退故。退失廣大無量善法。瑜伽	失 智 慧 智 慧 退 故 退 失 廣大無量 善 法 瑜 伽 
T45n1907_001:0920b06	論云。如有一類。聞說難解空性相應。未極顯	論 云 如 有 一 類 聞 說 難 解 空性相應 未 極 顯 
T45n1907_001:0920b07	了密意趣義。甚深經典。不能如實解所說義	了 密意趣義 甚深經典 不 能 如 實 解 所 說 義 
T45n1907_001:0920b08	趣。起不如理虛妄分別。由不巧便。所引尋思。	趣 起 不 如 理 虛妄分別 由 不 巧 便 所 引 尋 思 
T45n1907_001:0920b09	起如是見。立如是論。一切唯假。是為真實。若	起 如 是 見 立如是論 一 切 唯 假 是 為 真 實 若 
T45n1907_001:0920b10	作是觀。名為正觀。彼於虛假所依所處。實有	作 是 觀 名 為 正 觀 彼 於 虛 假 所 依 所 處 實 有 
T45n1907_001:0920b11	唯事。撥為非有。是則一切虛假皆無。何當得	唯 事 撥 為 非 有 是 則 一 切 虛 假 皆 無 何 當 得 
T45n1907_001:0920b12	有一切唯假。是為真實。由此道理。彼於真實。	有 一 切 唯 假 是 為 真 實 由此道理 彼 於 真 實 
T45n1907_001:0920b13	及與虛假。二種俱謗。都無所有。當知。是名最	及 與 虛 假 二 種 俱 謗 都無所有 當 知 是 名 最 
T45n1907_001:0920b14	極無者。如是無者。一切有智同梵行者。不應	極 無 者 如 是 無 者 一 切 有 智 同 梵 行 者 不 應 
T45n1907_001:0920b15	共住。世尊依此密意。說言。寧如一類起我見	共 住 世 尊 依 此 密 意 說 言 寧 如 一 類 起 我 見 
T45n1907_001:0920b16	者。不如一類惡取空者。云何名為惡取空者。	者 不 如 一 類 惡取空者 云 何 名 為 惡取空者 
T45n1907_001:0920b17	謂有沙門或婆羅門。由彼故。空亦不信受。於	謂 有 沙 門 或 婆 羅 門 由 彼 故 空 亦 不 信 受 於 
T45n1907_001:0920b18	此而空。亦不信受。如是名為惡取空者。何以	此 而 空 亦 不 信 受 如 是 名 為 惡取空者 何 以 
T45n1907_001:0920b19	故。由彼故空。彼實是無。於此而空。此實是	故 由彼故空 彼 實 是 無 於此而空 此 實 是 
T45n1907_001:0920b20	有。由此道理。可說為空。若說一切都無所有。	有 由此道理 可 說 為 空 若 說 一切都無所有 
T45n1907_001:0920b21	何處何者。何故名空。亦不應言由此於此即	何 處 何 者 何 故 名 空 亦 不 應 言 由 此 於 此 即 
T45n1907_001:0920b22	說為空。是故名為惡取空者。乃至廣說。且止	說 為 空 是 故 名 為 惡取空者 乃至廣說 且 止 
T45n1907_001:0920b23	傍論。還結本宗。持犯輕重略相如前。次第二	傍 論 還 結 本 宗 持 犯 輕 重 略 相 如 前 次 第 二 
T45n1907_001:0920b24	明持犯淺深者。乘前所說讚毀之戒。以顯持	明 持 犯 淺 深 者 乘 前 所 說 讚 毀 之 戒 以 顯 持 
T45n1907_001:0920b25	犯淺深之相。如多羅戒本云。常代眾生。受加	犯 淺 深 之 相 如 多 羅 戒 本 云 常 代 眾 生 受 加 
T45n1907_001:0920b26	毀辱。惡事自向己。好事與他人。若自讚揚己	毀 辱 惡 事 自 向 己 好 事 與 他 人 若 自 讚 揚 己 
T45n1907_001:0920b27	德。隱他人好事。令他受毀辱者。是為波羅夷	德 隱 他 人 好 事 令 他 受 毀 辱 者 是 為 波 羅 夷 
T45n1907_001:0920b28	罪。依此一文。淺深解何者。下士聞之。齊言取	罪 依 此 一 文 淺 深 解 何 者 下 士 聞 之 齊 言 取 
T45n1907_001:0920b29	解。自毀讚他。必是福業。自讚毀他。定為犯	解 自 毀 讚 他 必 是 福 業 自讚毀他 定 為 犯 
T45n1907_001:0920c01	罪。如是一向隨言取故。將修其福。福行少而	罪 如 是 一 向 隨 言 取 故 將 修 其 福 福 行 少 而 
T45n1907_001:0920c02	罪業多。欲捨其罪。却罪一而除福三。是謂淺	罪 業 多 欲 捨 其 罪 却 罪 一 而 除 福 三 是 謂 淺 
T45n1907_001:0920c03	識持犯過也。上士聞之掬解意趣。舉一隅。便	識 持 犯 過 也 上 士 聞 之 掬 解 意 趣 舉 一 隅 便 
T45n1907_001:0920c04	以三隅。而變就一文。每用四句而判。由是審	以 三 隅 而 變 就 一 文 每 用 四 句 而 判 由 是 審 
T45n1907_001:0920c05	別無所濫故。無福而遺。無罪而辨。是謂深解	別 無 所 濫 故 無 福 而 遺 無 罪 而 辨 是 謂 深 解 
T45n1907_001:0920c06	持犯德也。言四句而判者。或有自毀讚他。是	持 犯 德 也 言 四 句 而 判 者 或 有 自 毀 讚 他 是 
T45n1907_001:0920c07	福自讚毀他是罪。或有自毀讚他是罪。自讚	福 自讚毀他 是 罪 或 有 自 毀 讚 他 是 罪 自 讚 
T45n1907_001:0920c08	毀他是福。或有若毀讚若讚毀。或罪或福。或	毀 他 是 福 或 有 若 毀 讚 若 讚 毀 或 罪 或 福 或 
T45n1907_001:0920c09	有非毀讚非讚毀。或福或罪。第一句者。如人	有 非 毀 讚 非 讚 毀 或 福 或 罪 第 一 句 者 如 人 
T45n1907_001:0920c10	深愍眾生受辱。欲引他所受辱向己。推自所	深 愍 眾 生 受 辱 欲 引 他 所 受 辱 向 己 推 自 所 
T45n1907_001:0920c11	應受榮與他。此意自毀讚他。是福。若欲自受	應 受 榮 與 他 此 意 自 毀 讚 他 是 福 若 欲 自 受 
T45n1907_001:0920c12	其榮。令他受辱。此意自讚毀他。是罪。第二句	其 榮 令 他 受 辱 此 意 自讚毀他 是 罪 第 二 句 
T45n1907_001:0920c13	者。如知時世風俗所習多。憎自讚毀他之人。	者 如 知 時 世 風 俗 所 習 多 憎 自讚毀他 之 人 
T45n1907_001:0920c14	每敬自謙揚他之士。又知毀彼彼必呰我。我	每 敬 自 謙 揚 他 之 士 又 知 毀 彼 彼 必 呰 我 我 
T45n1907_001:0920c15	若讚他他還美我。由此知故。巧求自高。自毀	若 讚 他 他 還 美 我 由 此 知 故 巧 求 自 高 自 毀 
T45n1907_001:0920c16	讚他。是為重罪。若知他人所執非理。可捨。自	讚 他 是 為 重 罪 若 知 他 人 所 執 非 理 可 捨 自 
T45n1907_001:0920c17	內所解是道。應修直欲建立佛法。饒益有情。	內 所 解 是 道 應 修 直 欲 建 立 佛 法 饒益有情 
T45n1907_001:0920c18	自讚毀他。是為大福。第三句者。如有一類性。	自讚毀他 是 為 大 福 第 三 句 者 如 有 一 類 性 
T45n1907_001:0920c19	多誑偽。為欲誑惑世間諸人。凌他所長。覆自	多 誑 偽 為 欲 誑 惑 世 間 諸 人 凌 他 所 長 覆 自 
T45n1907_001:0920c20	所短。由此意故。作矯亂言。毀己小長為過。讚	所 短 由 此 意 故 作 矯 亂 言 毀 己 小 長 為 過 讚 
T45n1907_001:0920c21	他所短為功。揚己多短為德。抑他所長為失。	他 所 短 為 功 揚 己 多 短 為 德 抑 他 所 長 為 失 
T45n1907_001:0920c22	又有一類。稟性質直。為欲開導世間諸人。識	又 有 一 類 稟 性 質 直 為 欲 開 導 世 間 諸 人 識 
T45n1907_001:0920c23	善別惡。捨罪修福。由斯志故。直言無僻。見自	善 別 惡 捨 罪 修 福 由 斯 志 故 直 言 無 僻 見 自 
T45n1907_001:0920c24	惡。而必呰。聞他善。而即歎。覺己德。而還褒。	惡 而 必 呰 聞 他 善 而 即 歎 覺 己 德 而 還 褒 
T45n1907_001:0920c25	知彼罪而直貶。前人毀讚揚抑。直是誑諂之	知 彼 罪 而 直 貶 前 人 毀 讚 揚 抑 直 是 誑 諂 之 
T45n1907_001:0920c26	罪。後士呰歎褒貶。並為忠直之福也。第四句	罪 後 士 呰 歎 褒 貶 並 為 忠 直 之 福 也 第 四 句 
T45n1907_001:0920c27	者。如有高士性。是弘懿放神苞朴。不知端兒。	者 如 有 高 士 性 是 弘 懿 放 神 苞 朴 不 知 端 兒 
T45n1907_001:0920c28	混禍福。而歸一。忘彼我。為無二。其神常樂。	混 禍 福 而 歸 一 忘 彼 我 為 無 二 其 神 常 樂 
T45n1907_001:0920c29	遊是處故。亦不自毀讚他。亦不自揚抑彼。又	遊 是 處 故 亦 不 自 毀 讚 他 亦 不 自 揚 抑 彼 又 
T45n1907_001:0921a01	有下愚稟性鈍朴。莫知是非。難別菽麥。不識	有 下 愚 稟 性 鈍 朴 莫 知 是 非 難 別 菽 麥 不 識 
T45n1907_001:0921a02	善之為善。不了惡之為惡。其意常昏。忘憎愛	善 之 為 善 不 了 惡 之 為 惡 其 意 常 昏 忘 憎 愛 
T45n1907_001:0921a03	故。亦無自謙美他。復無自褒貶他。此為下愚	故 亦 無 自 謙 美 他 復 無 自 褒 貶 他 此 為 下 愚 
T45n1907_001:0921a04	渾鈍之罪。彼是上智純朴之福也。是謂四句	渾 鈍 之 罪 彼 是 上 智 純 朴 之 福 也 是 謂 四 句 
T45n1907_001:0921a05	以。判罪福。依前兩句。則福業變作重患。罪行	以 判 罪 福 依 前 兩 句 則 福 業 變 作 重 患 罪 行 
T45n1907_001:0921a06	更為大善。尋後二句。則誑語。與忠談無隔。上	更 為 大 善 尋 後 二 句 則 誑 語 與 忠 談 無 隔 上 
T45n1907_001:0921a07	智。共下愚同迹。是知。行者持犯之要。只應微	智 共 下 愚 同 迹 是 知 行 者 持 犯 之 要 只 應 微 
T45n1907_001:0921a08	察自之得失。不可輒判他之德患。持犯淺深	察 自 之 得 失 不 可 輒 判 他 之 德 患 持 犯 淺 深 
T45n1907_001:0921a09	意趣然矣。第三明究竟持犯者。雖依如前所	意 趣 然 矣 第 三 明 究 竟 持 犯 者 雖 依 如 前 所 
T45n1907_001:0921a10	說法門。能識輕重之性。兼知淺深之狀。而於	說 法 門 能 識 輕 重 之 性 兼 知 淺 深 之 狀 而 於 
T45n1907_001:0921a11	戒相。不如實解。於罪非罪。未離二邊者。不能	戒 相 不 如 實 解 於 罪 非 罪 未 離 二 邊 者 不 能 
T45n1907_001:0921a12	究竟持而無犯。不趣清淨戒波羅蜜。其故何	究 竟 持 而 無 犯 不 趣 清 淨 戒 波 羅 蜜 其 故 何 
T45n1907_001:0921a13	耶。然戒不自生。必託眾緣。故決無自相。即緣	耶 然 戒 不 自 生 必 託 眾 緣 故 決 無 自 相 即 緣 
T45n1907_001:0921a14	非戒。離緣無戒。除即除離。不得中間。如是求	非 戒 離 緣 無 戒 除 即 除 離 不 得 中 間 如 是 求 
T45n1907_001:0921a15	戒。永不是有。可言自性。不成就故。而託眾	戒 永 不 是 有 可 言 自 性 不 成 就 故 而 託 眾 
T45n1907_001:0921a16	緣。亦不無戒。非如兔角。無因緣故。如說戒	緣 亦 不 無 戒 非 如 兔 角 無 因 緣 故 如 說 戒 
T45n1907_001:0921a17	相。罪相亦爾。如戒罪相。人相亦然。若於此	相 罪 相 亦 爾 如 戒 罪 相 人 相 亦 然 若 於 此 
T45n1907_001:0921a18	中。依不是有。見都無者。雖謂無犯。而永失	中 依 不 是 有 見 都 無 者 雖 謂 無 犯 而 永 失 
T45n1907_001:0921a19	戒。誹撥戒之唯事相故。又於此中。依其不無。	戒 誹 撥 戒 之 唯 事 相 故 又 於 此 中 依 其 不 無 
T45n1907_001:0921a20	計是有者。雖曰能持。持即是犯。違逆戒之如	計 是 有 者 雖 曰 能 持 持 即 是 犯 違 逆 戒 之 如 
T45n1907_001:0921a21	實相故。菩薩修戒。則不如是。雖不計有能持	實 相 故 菩 薩 修 戒 則 不 如 是 雖 不 計 有 能 持 
T45n1907_001:0921a22	所持。而不誹撥戒之唯事。是故終無失戒巨	所 持 而 不 誹 撥 戒 之 唯 事 是 故 終 無 失 戒 巨 
T45n1907_001:0921a23	過。雖不見無罪與非罪。而不違逆戒之實相。	過 雖 不 見 無 罪 與 非 罪 而 不 違 逆 戒 之 實 相 
T45n1907_001:0921a24	是故永離犯戒細罪。由是巧便深智方便。永	是 故 永 離 犯 戒 細 罪 由 是 巧 便 深 智 方 便 永 
T45n1907_001:0921a25	忘三輪。不墮二邊。方趣具足戒波羅蜜。如經	忘 三 輪 不墮二邊 方 趣 具 足 戒 波 羅 蜜 如 經 
T45n1907_001:0921a26	言。罪。非罪。不可得故。應具足戒波羅蜜。戒	言 罪 非 罪 不 可 得 故 應 具 足 戒 波 羅 蜜 戒 
T45n1907_001:0921a27	本云。戒光從口出。有緣。非無因。非色。非心。	本 云 戒 光 從 口 出 有 緣 非 無 因 非 色 非 心 
T45n1907_001:0921a28	非有。非無。非因果法。諸佛之本原。菩薩之根	非 有 非 無 非 因 果 法 諸 佛 之 本 原 菩 薩 之 根 
T45n1907_001:0921a29	本。此中言戒光者。為顯戒之與光。無二無別。	本 此 中 言 戒 光 者 為 顯 戒 之 與 光 無 二 無 別 
T45n1907_001:0921b01	明淨雜染同一味故。故緣戒光。顯戒實相。戒	明 淨 雜 染 同 一 味 故 故 緣 戒 光 顯 戒 實 相 戒 
T45n1907_001:0921b02	無自性。必藉他緣故。曰有緣。有緣之言。非據	無 自 性 必 藉 他 緣 故 曰 有 緣 有 緣 之 言 非 據 
T45n1907_001:0921b03	是有。直顯不無其所從因。故曰非無因。非無	是 有 直 顯 不 無 其 所 從 因 故 曰 非 無 因 非 無 
T45n1907_001:0921b04	因戒性。非質礙。亦非緣慮。故曰非色非心。雖	因 戒 性 非 質 礙 亦 非 緣 慮 故 曰 非 色 非 心 雖 
T45n1907_001:0921b05	非色心。而離色心。永不可得。雖不可得。而非	非 色 心 而 離 色 心 永 不 可 得 雖 不 可 得 而 非 
T45n1907_001:0921b06	無戒。故曰非有非無。雖非無戒。而離果。無	無 戒 故 曰 非有非無 雖 非 無 戒 而 離 果 無 
T45n1907_001:0921b07	因。離因。無果。故曰非因果法。戒為因性。雖	因 離 因 無 果 故 曰 非 因 果 法 戒 為 因 性 雖 
T45n1907_001:0921b08	不可得。而諸佛果。必藉戒因。故言諸佛之本	不 可 得 而 諸 佛 果 必 藉 戒 因 故 言 諸 佛 之 本 
T45n1907_001:0921b09	原也。戒為果性。雖不可得。而戒要藉菩提心	原 也 戒 為 果 性 雖 不 可 得 而 戒 要 藉 菩 提 心 
T45n1907_001:0921b10	因。故言菩薩之根本也。問戒相如是。甚深難	因 故 言 菩 薩 之 根 本 也 問 戒 相 如 是 甚 深 難 
T45n1907_001:0921b11	解。解之尚難。況乎修行。故知。如前所說行	解 解 之 尚 難 況 乎 修 行 故 知 如前所說 行 
T45n1907_001:0921b12	相。唯是大地菩薩所修。不關諸新發意所行。	相 唯 是 大 地 菩 薩 所 修 不 關 諸 新 發 意 所 行 
T45n1907_001:0921b13	答經中。正答如汝問。言菩薩從初發意已來。	答 經 中 正 答 如 汝 問 言 菩 薩 從 初 發 意 已 來 
T45n1907_001:0921b14	常行無所得法。因無所得法。故修布施持戒。	常 行 無 所 得 法 因 無 所 得 法 故 修 布 施 持 戒 
T45n1907_001:0921b15	乃至因無所得法。故修智慧。此答意者。若使	乃 至 因 無 所 得 法 故 修 智 慧 此 答 意 者 若 使 
T45n1907_001:0921b16	彼行。由未曾修。難可行故。今不修者。今不習	彼 行 由 未 曾 修 難 可 行 故 今 不 修 者 今 不 習 
T45n1907_001:0921b17	故。後亦不修。如是久久。彌在其難。故令從初	故 後 亦 不 修 如 是 久 久 彌 在 其 難 故 令 從 初 
T45n1907_001:0921b18	仰習其難。習行漸增。轉成其易。是謂新行發	仰 習 其 難 習 行 漸 增 轉 成 其 易 是 謂 新 行 發 
T45n1907_001:0921b19	趣大意。究竟持犯。略明如是。	趣 大 意 究 竟 持 犯 略 明 如 是 
T45n1907_001:0921b20	　仰依聖典了義文　　粗述戒藏開要門	 仰 依 聖 典 了 義 文 粗 述 戒 藏 開 要 門 
T45n1907_001:0921b21	　普為法界燃一燈　　願用傳燈周十方	 普 為 法 界 燃 一 燈 願 用 傳 燈 周 十 方 
T45n1907_001:0921b22	　四句三聚戒圓滿　　六意五修為成辨	 四 句 三 聚 戒 圓 滿 六 意 五 修 為 成 辨 
T45n1907_001:0921b23	　遠離二邊滅諸罪　　等飡一味遊方外	 遠離二邊 滅 諸 罪 等 飡 一 味 遊 方 外 
T45n1907_001:0921b24	持犯要記一卷	持 犯 要 記 一 卷 
