X63n1223_001:0017c07	 頓悟入道要門論原序	 頓 悟 入 道 要 門 論 原 序 
X63n1223_001:0017c09	夫善知識者。如巨海舟航。能度迷類。長夜明炬。善破	夫 善 知 識 者 如 巨 海 舟 航 能 度 迷 類 長 夜 明 炬 善 破 
X63n1223_001:0017c10	羣昏。大珠和尚首參馬祖。使入慧海之灋界。令開寶	羣 昏 大 珠 和 尚 首 參 馬 祖 使 入 慧 海 之 灋 界 令 開 寶 
X63n1223_001:0017c11	藏於自家。所以靈辯滔滔。譬大川之流水。峻機疊疊。	藏 於 自 家 所 以 靈 辯 滔 滔 譬 大 川 之 流 水 峻 機 疊 疊 
X63n1223_001:0017c12	如圓器之傾珠。於是曲設多方。垂慈利物。發揚至道。	如 圓 器 之 傾 珠 於 是 曲 設 多 方 垂 慈 利 物 發 揚 至 道 
X63n1223_001:0017c13	烏可以筆舌讚歎哉。妙叶維那。四明翠山大中理公	烏 可 以 筆 舌 讚 歎 哉 妙 叶 維 那 四 明 翠 山 大 中 理 公 
X63n1223_001:0017c14	之神足。夙具靈根。素培智種。禪餘之暇閱此老語錄。	之 神 足 夙 具 靈 根 素 培 智 種 禪 餘 之 暇 閱 此 老 語 錄 
X63n1223_001:0017c15	有所證入。平生礙膺之物脫然而去。從上佛祖舌頭	有 所 證 入 平 生 礙 膺 之 物 脫 然 而 去 從 上 佛 祖 舌 頭 
X63n1223_001:0017c16	一無所疑矣。此亦古塔主覩雲門語而嗣之。正所謂	一 無 所 疑 矣 此 亦 古 塔 主 覩 雲 門 語 而 嗣 之 正 所 謂 
X63n1223_001:0017c17	也。故捐資鏤板以廣其傳。期以後之來者同一了悟。	也 故 捐 資 鏤 板 以 廣 其 傳 期 以 後 之 來 者 同 一 了 悟 
X63n1223_001:0017c18	存此心者。豈淺淺耶。此之功勳不墜。行願彌堅。蓋可	存 此 心 者 豈 淺 淺 耶 此 之 功 勳 不 墜 行 願 彌 堅 蓋 可 
X63n1223_001:0017c19	見矣。所幾法流不泯。派永接於曹溪。燈焰長存。光愈	見 矣 所 幾 法 流 不 泯 派 永 接 於 曹 溪 燈 焰 長 存 光 愈 
X63n1223_001:0017c20	明於少室也。　旹歲在癸丑春孟十日阿育王山	明 於 少 室 也 旹 歲 在 癸 丑 春 孟 十 日 阿 育 王 山 
X63n1223_001:0017c21	　沙門釋崇裕書於無異堂	 沙 門 釋 崇 裕 書 於 無 異 堂 
X63n1223_001:0018a03	頓悟入道要門論卷上(合下參問語錄)	頓 悟 入 道 要 門 論 卷 上 合 下 參 問 語 錄 
X63n1223_001:0018a05	唐沙門　慧海　撰	唐 沙 門 慧 海 撰 
X63n1223_001:0018a06	稽首和南十方諸佛．諸大菩薩眾。弟子今作此論。恐	稽 首 和 南 十方諸佛 諸 大 菩 薩 眾 弟 子 今 作 此 論 恐 
X63n1223_001:0018a07	不會聖心。願賜懺悔。若會聖理。盡將迴施一切有情。	不 會 聖 心 願 賜 懺 悔 若 會 聖 理 盡 將 迴 施 一切有情 
X63n1223_001:0018a08	願於來世盡得成佛。	願 於 來 世 盡 得 成 佛 
X63n1223_001:0018a09	問。欲修何法。即得解脫。答。唯有頓悟一門。即得解脫。	問 欲 修 何 法 即 得 解 脫 答 唯 有 頓 悟 一 門 即 得 解 脫 
X63n1223_001:0018a10	云何為頓悟。答。頓者。頓除妄念。悟者。悟無所得。問。從	云 何 為 頓 悟 答 頓 者 頓 除 妄 念 悟 者 悟 無 所 得 問 從 
X63n1223_001:0018a11	何而修。答。從根本修。云何從根本修。答。心為根本。云	何 而 修 答 從 根 本 修 云 何 從 根 本 修 答 心 為 根 本 云 
X63n1223_001:0018a12	何知心為根本。答。楞伽經云。心生即種種法生。心滅	何 知 心 為 根 本 答 楞 伽 經 云 心 生 即 種 種 法 生 心 滅 
X63n1223_001:0018a13	即種種法滅。維摩經云。欲得淨土。當淨其心。隨其心	即 種 種 法 滅 維 摩 經 云 欲 得 淨 土 當 淨 其 心 隨 其 心 
X63n1223_001:0018a14	淨。即佛土淨。遺教經云。但制心一處。無事不辦。經云。	淨 即 佛 土 淨 遺 教 經 云 但 制 心 一 處 無 事 不 辦 經 云 
X63n1223_001:0018a15	聖人求心不求佛。愚人求佛不求心。智人調心不調	聖 人 求 心 不 求 佛 愚 人 求 佛 不 求 心 智 人 調 心 不 調 
X63n1223_001:0018a16	身。愚人調身不調心。佛名經云。罪從心生。還從心滅。	身 愚 人 調 身 不 調 心 佛 名 經 云 罪 從 心 生 還 從 心 滅 
X63n1223_001:0018a17	故知善惡一切皆由自心。所以心為根本也。若求解	故 知 善 惡 一 切 皆 由 自 心 所 以 心 為 根 本 也 若 求 解 
X63n1223_001:0018a18	脫者。先須識根本。若不達此理。虗費功勞。於外相求。	脫 者 先 須 識 根 本 若 不 達 此 理 虗 費 功 勞 於 外 相 求 
X63n1223_001:0018a19	無有是處。禪門經云。於外相求。雖經劫數。終不能成。	無 有 是 處 禪 門 經 云 於 外 相 求 雖 經 劫 數 終 不 能 成 
X63n1223_001:0018a20	於內覺觀。如一念頃。即證菩提。問。夫修根本。以何法	於 內 覺 觀 如 一 念 頃 即 證 菩 提 問 夫 修 根 本 以 何 法 
X63n1223_001:0018a21	修。答。惟坐禪。禪定即得。禪門經云。求佛聖智。要即禪	修 答 惟 坐 禪 禪 定 即 得 禪 門 經 云 求 佛 聖 智 要 即 禪 
X63n1223_001:0018a22	定。若無禪定。念想喧動。壞其善根。問。云何為禪。云何	定 若 無 禪 定 念 想 喧 動 壞 其 善 根 問 云 何 為 禪 云 何 
X63n1223_001:0018a23	為定。答。妄念不生為禪。坐見本性為定。本性者。是汝	為 定 答 妄 念 不 生 為 禪 坐 見 本 性 為 定 本 性 者 是 汝 
X63n1223_001:0018a24	無生心。定者。對境無心。八風不能動。八風者。利．衰．毀．	無 生 心 定 者 對 境 無 心 八 風 不 能 動 八 風 者 利 衰 毀 
X63n1223_001:0018b01	譽．稱．譏．苦．樂。是名八風。若得如是定者。雖是凡夫。即	譽 稱 譏 苦 樂 是 名 八 風 若 得 如 是 定 者 雖 是 凡 夫 即 
X63n1223_001:0018b02	入佛位。何以故。菩薩戒經云。眾生受佛戒。即入諸佛	入 佛 位 何 以 故 菩 薩 戒 經 云 眾 生 受 佛 戒 即 入 諸 佛 
X63n1223_001:0018b03	位。得如是者。即名解脫。亦名達彼岸。超六度。越三界	位 得 如 是 者 即 名 解 脫 亦 名 達 彼 岸 超 六 度 越 三 界 
X63n1223_001:0018b04	大力菩薩。無量力尊。是大丈夫。	大力菩薩 無 量 力 尊 是 大 丈 夫 
X63n1223_001:0018b05	問。心住何處即住。答。住無住處即住。問。云何是無住	問 心 住 何 處 即 住 答 住 無 住 處 即 住 問 云 何 是 無 住 
X63n1223_001:0018b06	處。答。不住一切處。即是住無住處。云何是不住一切	處 答 不 住 一 切 處 即 是 住 無 住 處 云 何 是 不 住 一 切 
X63n1223_001:0018b07	處。答。不住一切處者。不住善惡．有無．內外中間。不住	處 答 不 住 一 切 處 者 不 住 善 惡 有 無 內 外 中 間 不 住 
X63n1223_001:0018b08	空。亦不住不空。不住定。亦不住不定。即是不住一切	空 亦 不 住 不 空 不 住 定 亦 不 住 不 定 即 是 不 住 一 切 
X63n1223_001:0018b09	處。只箇不住一切處。即是住處也。得如是者。即名無	處 只 箇 不 住 一 切 處 即 是 住 處 也 得 如 是 者 即 名 無 
X63n1223_001:0018b10	住心也。無住心者是佛心。問。其心似何物。答。其心不	住 心 也 無 住 心 者 是 佛 心 問 其 心 似 何 物 答 其 心 不 
X63n1223_001:0018b11	青不黃．不赤不白．不長不短．不去不來．非垢非淨．不	青 不 黃 不 赤 不 白 不 長 不 短 不 去 不 來 非 垢 非 淨 不 
X63n1223_001:0018b12	生不滅。湛然常寂。此是本心形相也。亦是本身。本身	生 不 滅 湛 然 常 寂 此 是 本 心 形 相 也 亦 是 本 身 本 身 
X63n1223_001:0018b13	者。即佛身也。問。身心以何為見。是眼見．耳見．鼻見及	者 即 佛 身 也 問 身 心 以 何 為 見 是 眼 見 耳 見 鼻 見 及 
X63n1223_001:0018b14	身心等見。答。見無如許種見。云。既無如許種見。復何	身 心 等 見 答 見 無 如 許 種 見 云 既 無 如 許 種 見 復 何 
X63n1223_001:0018b15	見。答。是自性見。何以故。為自性本來清淨。湛然空寂。	見 答 是 自 性 見 何 以 故 為 自 性 本 來 清 淨 湛 然 空 寂 
X63n1223_001:0018b16	即於空寂體中能生此見。問。只如清淨體尚不可得。	即 於 空 寂 體 中 能 生 此 見 問 只 如 清 淨 體 尚 不 可 得 
X63n1223_001:0018b17	此見從何而有。答。喻如明鑑中雖無像。能見一切像。	此 見 從 何 而 有 答 喻 如 明 鑑 中 雖 無 像 能 見 一 切 像 
X63n1223_001:0018b18	何以故。為明鑑無心故。學人若心無所染。妄心不生。	何 以 故 為 明 鑑 無 心 故 學 人 若 心 無 所 染 妄 心 不 生 
X63n1223_001:0018b19	我所心滅。自然清淨。以清淨故。能生此見。法句經云。	我 所 心 滅 自 然 清 淨 以 清 淨 故 能 生 此 見 法 句 經 云 
X63n1223_001:0018b20	於畢竟空中熾然建立。是善知識也。	於 畢 竟 空 中 熾 然 建 立 是 善 知 識 也 
X63n1223_001:0018b21	問。涅槃經．金剛身品。不可見。了了見。無有知者。無不	問 涅 槃 經 金 剛 身 品 不 可 見 了 了 見 無 有 知 者 無 不 
X63n1223_001:0018b22	知者。云何。答。不可見者。為自性體無形。不可得故。是	知 者 云 何 答 不 可 見 者 為 自 性 體 無 形 不 可 得 故 是 
X63n1223_001:0018b23	名不可見也。然見不可得者。體寂湛然。無有去來。不	名 不 可 見 也 然 見 不 可 得 者 體 寂 湛 然 無 有 去 來 不 
X63n1223_001:0018b24	離世流。世流不能流。坦然自在。即是了了見也。無有	離 世 流 世 流 不 能 流 坦 然 自 在 即 是 了 了 見 也 無 有 
X63n1223_001:0018c01	知者。為自性無形。本無分別。是名無有知者。無不知	知 者 為 自 性 無 形 本 無 分 別 是 名 無 有 知 者 無 不 知 
X63n1223_001:0018c02	者。於無分別體中具有恒沙之用。若能分別一切。即	者 於 無 分 別 體 中 具 有 恒 沙 之 用 若 能 分 別 一 切 即 
X63n1223_001:0018c03	無事不知。是名無不知者。般若偈云。般若無知。無事	無 事 不 知 是 名 無 不 知 者 般 若 偈 云 般 若 無 知 無 事 
X63n1223_001:0018c04	不知。般若無見。無事不見。	不 知 般 若 無 見 無 事 不 見 
X63n1223_001:0018c05	問。經云。不見有無。即真解脫。何者是不見有無。答。證	問 經 云 不 見 有 無 即 真 解 脫 何 者 是 不 見 有 無 答 證 
X63n1223_001:0018c06	得淨心時即名有。於中不生得淨心想。即名不見有	得 淨 心 時 即 名 有 於 中 不 生 得 淨 心 想 即 名 不 見 有 
X63n1223_001:0018c07	也。得想無生無住。不得作無生無住想。即是不見無	也 得 想 無 生 無 住 不 得 作 無 生 無 住 想 即 是 不 見 無 
X63n1223_001:0018c08	也。故云不見有無也。楞嚴經云。知見立知。即無明本。	也 故 云 不 見 有 無 也 楞 嚴 經 云 知 見 立 知 即 無 明 本 
X63n1223_001:0018c09	知見無見。斯即涅槃。亦名解脫。	知 見 無 見 斯 即 涅 槃 亦 名 解 脫 
X63n1223_001:0018c10	問。云何是無所見。答。若見男子．女人及一切色像。於	問 云 何 是 無 所 見 答 若 見 男 子 女 人 及 一 切 色 像 於 
X63n1223_001:0018c11	中不起愛憎與不見等。即是無所見也。問。對一切色	中 不 起 愛 憎 與 不 見 等 即 是 無 所 見 也 問 對 一 切 色 
X63n1223_001:0018c12	像時。即名為見。不對色像時。亦名見否。答。見。問。對物	像 時 即 名 為 見 不 對 色 像 時 亦 名 見 否 答 見 問 對 物 
X63n1223_001:0018c13	時。從有見。不對物時。云何有見。答。今言見者。不論對	時 從 有 見 不 對 物 時 云 何 有 見 答 今 言 見 者 不 論 對 
X63n1223_001:0018c14	物與不對物。何以故。為見性常故。有物之時即見。無	物 與 不 對 物 何 以 故 為 見 性 常 故 有 物 之 時 即 見 無 
X63n1223_001:0018c15	物之時亦見也。故知物自有去來。見性無來去也。諸	物 之 時 亦 見 也 故 知 物 自 有 去 來 見 性 無 來 去 也 諸 
X63n1223_001:0018c16	彼亦耳。問。正見物時。見中有物否。答。見中不立物。問。	彼 亦 耳 問 正 見 物 時 見 中 有 物 否 答 見 中 不 立 物 問 
X63n1223_001:0018c17	正見無物時。見中有無物否。答。見中不立無物。	正 見 無 物 時 見 中 有 無 物 否 答 見 中 不 立 無 物 
X63n1223_001:0018c18	問。有聲時。即有聞。無聲時。還得聞否。答。亦聞。問。有聲	問 有 聲 時 即 有 聞 無 聲 時 還 得 聞 否 答 亦 聞 問 有 聲 
X63n1223_001:0018c19	時。從有聞。無聲時。云何得聞。答。今言聞者。不論有聲	時 從 有 聞 無 聲 時 云 何 得 聞 答 今 言 聞 者 不 論 有 聲 
X63n1223_001:0018c20	無聲。何以故。為聞性常故。有聲時即聞。無聲時亦聞。	無 聲 何 以 故 為 聞 性 常 故 有 聲 時 即 聞 無 聲 時 亦 聞 
X63n1223_001:0018c21	問。如是聞者是誰。答。是自性聞。亦名知者聞。問。此頓	問 如 是 聞 者 是 誰 答 是 自 性 聞 亦 名 知 者 聞 問 此 頓 
X63n1223_001:0018c22	悟門以何為宗。以何為旨。以何為體。以何為用。答。無	悟 門 以 何 為 宗 以 何 為 旨 以 何 為 體 以 何 為 用 答 無 
X63n1223_001:0018c23	念為宗。妄心不起為旨。以清淨為體。以智為用。問。既	念 為 宗 妄 心 不 起 為 旨 以 清 淨 為 體 以 智 為 用 問 既 
X63n1223_001:0018c24	言無念為宗。未審無念者無何念。答。無念者。無邪念。	言 無 念 為 宗 未 審 無 念 者 無 何 念 答 無 念 者 無 邪 念 
X63n1223_001:0019a01	非無正念。云何為邪念。云何名正念。答。念有念無即	非 無 正 念 云 何 為 邪 念 云 何 名 正 念 答 念 有 念 無 即 
X63n1223_001:0019a02	名邪念。不念有無即名正念。念善念惡名為邪念。不	名 邪 念 不 念 有 無 即 名 正 念 念 善 念 惡 名 為 邪 念 不 
X63n1223_001:0019a03	念善惡名為正念。乃至苦樂．生滅．取捨．怨親．憎愛。並	念 善 惡 名 為 正 念 乃 至 苦 樂 生 滅 取 捨 怨 親 憎 愛 並 
X63n1223_001:0019a04	名邪念。不念苦樂等。即名正念。問。云何是正念。答。正	名 邪 念 不 念 苦 樂 等 即 名 正 念 問 云 何 是 正 念 答 正 
X63n1223_001:0019a05	念者。唯念菩提。問。菩提可得否。答。菩提不可得。問。既	念 者 唯 念 菩 提 問 菩 提 可 得 否 答 菩 提 不 可 得 問 既 
X63n1223_001:0019a06	不可得。云何唯念菩提。答。只如菩提假立名字。實不	不 可 得 云 何 唯 念 菩 提 答 只 如 菩 提 假立名字 實 不 
X63n1223_001:0019a07	可得。亦無前後得者。為不可得故。即無有念。只箇無	可 得 亦 無 前 後 得 者 為 不 可 得 故 即 無 有 念 只 箇 無 
X63n1223_001:0019a08	念。是名真念。菩提無所念。無所念者。即一切處無心。	念 是 名 真 念 菩 提 無 所 念 無 所 念 者 即 一 切 處 無 心 
X63n1223_001:0019a09	是無所念。只如上說如許種無念者。皆是隨事方便。	是 無 所 念 只 如 上 說 如 許 種 無 念 者 皆 是 隨 事 方 便 
X63n1223_001:0019a10	假立名字。皆同一體。無二無別。但知一切處無心。即	假立名字 皆 同 一 體 無 二 無 別 但 知 一 切 處 無 心 即 
X63n1223_001:0019a11	是無念也。得無念時。自然解脫。	是 無 念 也 得 無 念 時 自 然 解 脫 
X63n1223_001:0019a12	問。云何行佛行。答。不行一切行。即名佛行。亦名正行。	問 云 何 行 佛 行 答 不 行 一 切 行 即 名 佛 行 亦 名 正 行 
X63n1223_001:0019a13	亦名聖行。如前所說。不行有無．憎愛等是也。大律卷	亦 名 聖 行 如前所說 不 行 有 無 憎 愛 等 是 也 大 律 卷 
X63n1223_001:0019a14	五菩薩品云。一切聖人不行於眾生行。眾生不行如	五 菩 薩 品 云 一切聖人 不 行 於 眾 生 行 眾 生 不 行 如 
X63n1223_001:0019a15	是聖行。	是 聖 行 
X63n1223_001:0019a16	問。云何是正見。答。見無所見。即名正見。問。云何名見	問 云 何 是 正 見 答 見 無 所 見 即 名 正 見 問 云 何 名 見 
X63n1223_001:0019a17	無所見。答。見一切色時不起染著。不染著者。不起愛	無 所 見 答 見 一 切 色 時 不 起 染 著 不 染 著 者 不 起 愛 
X63n1223_001:0019a18	憎心。即名見無所見也。若得見無所見時。即名佛眼。	憎 心 即 名 見 無 所 見 也 若 得 見 無 所 見 時 即 名 佛 眼 
X63n1223_001:0019a19	更無別眼。若見一切色時。起愛憎者。即名有所見。有	更 無 別 眼 若 見 一 切 色 時 起 愛 憎 者 即 名 有 所 見 有 
X63n1223_001:0019a20	所見者。即是眾生眼。更無別眼作眾生眼。乃至諸根	所 見 者 即 是 眾 生 眼 更 無 別 眼 作 眾 生 眼 乃 至 諸 根 
X63n1223_001:0019a21	亦復如是。	亦復如是 
X63n1223_001:0019a22	問。既言以智為用者。云何為智。答。知二性空。即是解	問 既 言 以 智 為 用 者 云 何 為 智 答 知 二 性 空 即 是 解 
X63n1223_001:0019a23	脫。知二性不空。不得解脫。是名為智。亦名了邪正。亦	脫 知 二 性 不 空 不得解脫 是 名 為 智 亦 名 了 邪 正 亦 
X63n1223_001:0019a24	名識體用。二性空即是體。知二性空。即是解脫。更不	名 識 體 用 二 性 空 即 是 體 知 二 性 空 即 是 解 脫 更 不 
X63n1223_001:0019b01	生疑。即名為用。言二性空者。不生有無．善惡．愛憎。名	生 疑 即 名 為 用 言 二 性 空 者 不 生 有 無 善 惡 愛 憎 名 
X63n1223_001:0019b02	二性空。問。此門從何而入。答。從檀波羅蜜入。問。佛說	二 性 空 問 此 門 從 何 而 入 答 從 檀 波 羅 蜜 入 問 佛 說 
X63n1223_001:0019b03	六波羅蜜是菩薩行。何故獨說檀波羅蜜。云何具足	六波羅蜜 是 菩 薩 行 何 故 獨 說 檀 波 羅 蜜 云 何 具 足 
X63n1223_001:0019b04	而得入也。答。迷人不解五度皆因檀度生。但修檀度。	而 得 入 也 答 迷 人 不 解 五 度 皆 因 檀 度 生 但 修 檀 度 
X63n1223_001:0019b05	即六度悉皆具足。問。何因緣故。名為檀度。答。檀者。名	即 六 度 悉 皆 具 足 問 何 因 緣 故 名 為 檀 度 答 檀 者 名 
X63n1223_001:0019b06	為布施。問。布施何物。答。布施却二性。問。云何是二性。	為 布 施 問 布 施 何 物 答 布 施 却 二 性 問 云 何 是 二 性 
X63n1223_001:0019b07	答。布施却善惡性。布施却有無性．愛憎性．空不空性．	答 布 施 却 善 惡 性 布 施 却 有 無 性 愛 憎 性 空 不 空 性 
X63n1223_001:0019b08	定不定性．淨不淨性。一切悉皆施却。即得二性空。若	定 不 定 性 淨 不 淨 性 一 切 悉 皆 施 却 即 得 二 性 空 若 
X63n1223_001:0019b09	得二性空時。亦不得作二性空想。亦不得作念有施	得 二 性 空 時 亦 不 得 作 二 性 空 想 亦 不 得 作 念 有 施 
X63n1223_001:0019b10	想。即是真行。檀波羅蜜。名萬緣俱絕。萬緣俱絕者。即	想 即 是 真 行 檀 波 羅 蜜 名 萬 緣 俱 絕 萬 緣 俱 絕 者 即 
X63n1223_001:0019b11	一切法性空是也。法性空者。即一切處無心是。若得	一切法性 空 是 也 法 性 空 者 即 一 切 處 無 心 是 若 得 
X63n1223_001:0019b12	一切處無心時。即無有一相可得。何以故。為自性空	一 切 處 無 心 時 即 無 有 一 相 可 得 何 以 故 為 自 性 空 
X63n1223_001:0019b13	故。無一相可得。無一相可得者。即是實相。實相者。即	故 無 一 相 可 得 無 一 相 可 得 者 即 是 實 相 實 相 者 即 
X63n1223_001:0019b14	是如來妙色身相也。金剛經云。離一切諸相。則名諸	是 如 來 妙 色 身 相 也 金 剛 經 云 離 一 切 諸 相 則 名 諸 
X63n1223_001:0019b15	佛。問。佛說六波羅蜜。今云何說一即能具足。願說一	佛 問 佛 說 六波羅蜜 今 云 何 說 一 即 能 具 足 願 說 一 
X63n1223_001:0019b16	具六法之因。答。思益經云網明尊謂梵天言。若菩薩	具 六 法 之 因 答 思 益 經 云 網 明 尊 謂 梵 天 言 若 菩 薩 
X63n1223_001:0019b17	捨一切煩惱。名檀波羅蜜。即是布施。於諸法無所延。	捨 一切煩惱 名 檀 波 羅 蜜 即 是 布 施 於 諸 法 無 所 延 
X63n1223_001:0019b18	名尸波羅蜜。即是持戒。於諸法無所傷。名羼提波羅	名 尸 波 羅 蜜 即 是 持 戒 於 諸 法 無 所 傷 名 羼 提 波 羅 
X63n1223_001:0019b19	蜜。即是忍辱。於諸法離相。名毗離耶波羅蜜。即是精	蜜 即 是 忍 辱 於 諸 法 離 相 名 毗 離 耶 波 羅 蜜 即 是 精 
X63n1223_001:0019b20	進。於諸法無所住。名禪波羅蜜。即是禪定。於諸法無	進 於 諸 法 無 所 住 名 禪 波 羅 蜜 即 是 禪 定 於 諸 法 無 
X63n1223_001:0019b21	戲論。名般若波羅蜜。即是智慧。是名六法。今更名六	戲 論 名 般 若 波 羅 蜜 即 是 智 慧 是 名 六 法 今 更 名 六 
X63n1223_001:0019b22	法不異。一．捨。二．無起。三．無念。四．離相。五．無住。六．無戲	法 不 異 一 捨 二 無 起 三 無 念 四 離 相 五 無 住 六 無 戲 
X63n1223_001:0019b23	論。如是六法。隨事方便。假立名字。至於妙理。無二無	論 如 是 六 法 隨 事 方 便 假立名字 至 於 妙 理 無 二 無 
X63n1223_001:0019b24	別。但知一捨即一切捨。無起即一切無起。迷途不契。	別 但 知 一 捨 即 一 切 捨 無 起 即 一 切 無 起 迷 途 不 契 
X63n1223_001:0019c01	悉謂有差。愚者滯其法數之中。即長輪生死。告汝學	悉 謂 有 差 愚 者 滯 其 法 數 之 中 即 長 輪 生 死 告 汝 學 
X63n1223_001:0019c02	人。但修檀之法。即萬法周圓。況於五法。豈不具耶。	人 但 修 檀 之 法 即 萬 法 周 圓 況 於 五 法 豈 不 具 耶 
X63n1223_001:0019c03	問。三學等用。何者是三學。云何是等用。答。三學者。戒．	問 三 學 等 用 何 者 是 三 學 云 何 是 等 用 答 三 學 者 戒 
X63n1223_001:0019c04	定．慧是也。問。其義云何是戒．定．慧。答。清淨無染是戒。	定 慧 是 也 問 其 義 云 何 是 戒 定 慧 答 清 淨 無 染 是 戒 
X63n1223_001:0019c05	知心不動。對境寂然是定。知心不動時。不生不動想。	知 心 不 動 對 境 寂 然 是 定 知 心 不 動 時 不 生 不 動 想 
X63n1223_001:0019c06	知心清淨時。不生清淨想。乃至善惡皆能分別。於中	知 心 清 淨 時 不 生 清 淨 想 乃 至 善 惡 皆 能 分 別 於 中 
X63n1223_001:0019c07	無染。得自在者。是名為慧也。若知戒定慧體俱不可	無 染 得 自 在 者 是 名 為 慧 也 若 知 戒 定 慧 體 俱 不 可 
X63n1223_001:0019c08	得時。即無分別者。即同一體。是名三學等用。	得 時 即 無 分 別 者 即 同 一 體 是 名 三 學 等 用 
X63n1223_001:0019c09	問。若心住淨時。不是著淨否。答。得住淨時。不作住淨	問 若 心 住 淨 時 不 是 著 淨 否 答 得 住 淨 時 不 作 住 淨 
X63n1223_001:0019c10	想。是不著淨。問。心住空時。不是著空否。答。若作空想。	想 是 不 著 淨 問 心 住 空 時 不 是 著 空 否 答 若 作 空 想 
X63n1223_001:0019c11	即名著空。問。若心得住無住處時。不是著無所處否。	即 名 著 空 問 若 心 得 住 無 住 處 時 不 是 著 無 所 處 否 
X63n1223_001:0019c12	答。但作空想。即無有著處。汝若欲了了識無所住心	答 但 作 空 想 即 無 有 著 處 汝 若 欲 了 了 識 無 所 住 心 
X63n1223_001:0019c13	時。正坐之時。但知心莫思量一切物。一切善惡都莫	時 正 坐 之 時 但 知 心 莫 思 量 一 切 物 一 切 善 惡 都 莫 
X63n1223_001:0019c14	思量。過去事已過去而莫思量。過去心自絕。即名無	思 量 過 去 事 已 過 去 而 莫 思 量 過 去 心 自 絕 即 名 無 
X63n1223_001:0019c15	過去事。未來事未至。莫願莫求。未來心自絕。即名無	過 去 事 未 來 事 未 至 莫 願 莫 求 未 來 心 自 絕 即 名 無 
X63n1223_001:0019c16	未來事。現在事已現在。於一切事但知無著。無著者。	未 來 事 現 在 事 已 現 在 於 一 切 事 但 知 無 著 無 著 者 
X63n1223_001:0019c17	不起憎愛心。即是無著。現在心自絕。即名無現在事。	不 起 憎 愛 心 即 是 無 著 現 在 心 自 絕 即 名 無 現 在 事 
X63n1223_001:0019c18	三世不攝。亦名無三世也。心若起去時。即莫隨去。去	三 世 不 攝 亦 名 無 三 世 也 心 若 起 去 時 即 莫 隨 去 去 
X63n1223_001:0019c19	心自絕。若住時。亦莫隨住。住心自絕。即無住心。即是	心 自 絕 若 住 時 亦 莫 隨 住 住 心 自 絕 即 無 住 心 即 是 
X63n1223_001:0019c20	住無住處也。若了了自知住在住時。只物住亦無住	住 無 住 處 也 若 了 了 自 知 住 在 住 時 只 物 住 亦 無 住 
X63n1223_001:0019c21	處。亦無無住處也。若自了了知心不住一切處。即名	處 亦 無 無 住 處 也 若 自 了 了 知 心 不 住 一 切 處 即 名 
X63n1223_001:0019c22	了了見本心也。亦名了了見性也。只箇不住一切處	了 了 見 本 心 也 亦 名 了 了 見 性 也 只 箇 不 住 一 切 處 
X63n1223_001:0019c23	心者。即是佛心。亦名解脫心。亦名菩提心。亦名無生	心 者 即 是 佛 心 亦 名 解 脫 心 亦 名 菩 提 心 亦 名 無 生 
X63n1223_001:0019c24	心。亦名色性空。經云證無生法忍是也。汝若未得如	心 亦 名 色 性 空 經 云 證 無生法忍 是 也 汝 若 未 得 如 
X63n1223_001:0020a01	是之時。努力。努力。勤加用功。功成自會。所以會者。一	是 之 時 努 力 努 力 勤 加 用 功 功 成 自 會 所 以 會 者 一 
X63n1223_001:0020a02	切處無心。即是會言無心者。無假不真也。假者。愛憎	切 處 無 心 即 是 會 言 無 心 者 無 假 不 真 也 假 者 愛 憎 
X63n1223_001:0020a03	心是也。真者。無愛憎心是也。但無憎愛心。即是二性	心 是 也 真 者 無 愛 憎 心 是 也 但 無 憎 愛 心 即 是 二 性 
X63n1223_001:0020a04	空。二性空者。自然解脫也。	空 二 性 空 者 自 然 解 脫 也 
X63n1223_001:0020a05	問。為只坐用。行時亦得為用否。答。今言用功者。不獨	問 為 只 坐 用 行 時 亦 得 為 用 否 答 今 言 用 功 者 不 獨 
X63n1223_001:0020a06	言坐。乃至行住坐臥。所造運為。一切時中。常用無間。	言 坐 乃 至 行住坐臥 所 造 運 為 一 切 時 中 常 用 無 間 
X63n1223_001:0020a07	即名常住也。	即 名 常 住 也 
X63n1223_001:0020a08	問。方廣經云。五種法身。一．實相法身。二．功德法身。三．	問 方 廣 經 云 五 種 法 身 一 實 相 法 身 二 功 德 法 身 三 
X63n1223_001:0020a09	法性法身。四．應化法身。五．虗空法身。於自己身。何者	法 性 法 身 四 應 化 法 身 五 虗 空 法 身 於 自 己 身 何 者 
X63n1223_001:0020a10	是。答。知心不壞是實相法身。知心含萬像是功德法	是 答 知 心 不 壞 是 實 相 法 身 知 心 含 萬 像 是 功 德 法 
X63n1223_001:0020a11	身。知心無心是法性法身。隨根應說是應化法身。知	身 知 心 無 心 是 法 性 法 身 隨 根 應 說 是 應 化 法 身 知 
X63n1223_001:0020a12	心無形不可得是虗空法身。若了此義者。即知無證	心 無 形 不 可 得 是 虗 空 法 身 若 了 此 義 者 即 知 無 證 
X63n1223_001:0020a13	也。無得無證者。即是證佛法法身。若有證有得以為	也 無 得 無 證 者 即 是 證 佛 法 法 身 若 有 證 有 得 以 為 
X63n1223_001:0020a14	證者。即邪見增上慢人也。名為外道。何以故。維摩經	證 者 即 邪 見 增上慢人 也 名 為 外 道 何 以 故 維 摩 經 
X63n1223_001:0020a15	云。舍利弗問天女曰。汝何所得。何所證辯。乃得如是。	云 舍 利 弗 問 天 女 曰 汝 何 所 得 何 所 證 辯 乃 得 如 是 
X63n1223_001:0020a16	天女答曰。我無得無證。乃得如是。若有得有證。即於	天 女 答 曰 我 無 得 無 證 乃 得 如 是 若 有 得 有 證 即 於 
X63n1223_001:0020a17	佛法中為增上慢人也。	佛 法 中 為 增上慢人 也 
X63n1223_001:0020a18	問。經云等覺妙覺。云何是等覺。云何是妙覺。答。即色	問 經 云 等 覺 妙 覺 云 何 是 等 覺 云 何 是 妙 覺 答 即 色 
X63n1223_001:0020a19	即空。名為等覺。二性空故。名為妙覺。又云。無覺無無	即 空 名 為 等 覺 二 性 空 故 名 為 妙 覺 又 云 無 覺 無 無 
X63n1223_001:0020a20	覺。名為妙覺也。問。等覺與妙覺。為別為不別。答。為隨	覺 名 為 妙 覺 也 問 等 覺 與 妙 覺 為 別 為 不 別 答 為 隨 
X63n1223_001:0020a21	事方便。假立二名。本體是一。無二無別。乃至一切法	事 方 便 假 立 二 名 本 體 是 一 無 二 無 別 乃 至 一 切 法 
X63n1223_001:0020a22	皆然也。	皆 然 也 
X63n1223_001:0020a23	問。金剛云。無法可說。是名說法。其義云何。答。般若體	問 金 剛 云 無 法 可 說 是 名 說 法 其 義 云 何 答 般 若 體 
X63n1223_001:0020a24	畢竟清淨。無有一物可得。是名無法可說。即於般若	畢 竟 清 淨 無 有 一 物 可 得 是 名 無 法 可 說 即 於 般 若 
X63n1223_001:0020b01	空寂體中具恒沙之用。即無事不知。是名說法。故云。	空 寂 體 中 具 恒 沙 之 用 即 無 事 不 知 是 名 說 法 故 云 
X63n1223_001:0020b02	無法可說。是名說法。問。若有善男子．善女人受持讀	無 法 可 說 是 名 說 法 問 若 有 善 男 子 善 女 人 受 持 讀 
X63n1223_001:0020b03	誦此經。若為人輕賤。是人先世罪業應墮惡道。以今	誦 此 經 若 為 人 輕 賤 是 人 先 世 罪 業 應 墮 惡 道 以 今 
X63n1223_001:0020b04	世人輕賤故。先世罪業即為消滅。當得阿耨多羅三	世 人 輕 賤 故 先 世 罪 業 即 為 消 滅 當 得 阿 耨 多 羅 三 
X63n1223_001:0020b05	藐三菩提。其義云何。答。只如有人未遇大善知識。唯	藐 三 菩 提 其 義 云 何 答 只 如 有 人 未 遇 大 善 知 識 唯 
X63n1223_001:0020b06	造惡業。清淨本心被三毒無明所覆。不能顯了。故云	造 惡 業 清 淨 本 心 被 三 毒 無 明 所 覆 不 能 顯 了 故 云 
X63n1223_001:0020b07	為人輕賤也。以今世人輕賤者。即是今日發心求佛	為 人 輕 賤 也 以 今 世 人 輕 賤 者 即 是 今 日 發 心 求 佛 
X63n1223_001:0020b08	道。為無明滅盡。三毒不生。即本心明朗。更無亂念。諸	道 為 無 明 滅 盡 三 毒 不 生 即 本 心 明 朗 更 無 亂 念 諸 
X63n1223_001:0020b09	惡永滅故。以今世人輕賤也。無明滅盡。亂念不生。自	惡 永 滅 故 以 今 世 人 輕 賤 也 無 明 滅 盡 亂 念 不 生 自 
X63n1223_001:0020b10	然解脫。故云當得菩提。即發心時。名為今世。非隔生	然 解 脫 故 云 當 得 菩 提 即 發 心 時 名 為 今 世 非 隔 生 
X63n1223_001:0020b11	也。又云。如來五眼者何。答。見色清淨。名為肉眼。見體	也 又 云 如 來 五 眼 者 何 答 見 色 清 淨 名 為 肉 眼 見 體 
X63n1223_001:0020b12	清淨。名為天眼。於諸色境。乃至善惡悉能微細分別。	清 淨 名 為 天 眼 於 諸 色 境 乃 至 善 惡 悉 能 微 細 分 別 
X63n1223_001:0020b13	無所染著。於中自在。名為慧眼。見無所見。名為法眼。	無所染著 於 中 自 在 名 為 慧 眼 見 無 所 見 名 為 法 眼 
X63n1223_001:0020b14	無見無無見。名為佛眼。又云。大乘最上乘。其義云何。	無 見 無 無 見 名 為 佛 眼 又 云 大 乘 最 上 乘 其 義 云 何 
X63n1223_001:0020b15	答。大乘者。是菩薩乘。最上乘者。是佛乘。又問。云何修	答 大 乘 者 是 菩 薩 乘 最 上 乘 者 是 佛 乘 又 問 云 何 修 
X63n1223_001:0020b16	而得此乘。答。修菩薩乘者。即是大乘。證菩薩乘。更不	而 得 此 乘 答 修 菩 薩 乘 者 即 是 大 乘 證 菩 薩 乘 更 不 
X63n1223_001:0020b17	起觀。至無修處湛然常寂。不增不減。名最上乘。即是	起 觀 至 無 修 處 湛 然 常 寂 不增不減 名 最 上 乘 即 是 
X63n1223_001:0020b18	佛乘也。	佛 乘 也 
X63n1223_001:0020b19	問。涅槃云。定多慧少。不離無明。定少慧多。增長邪見。	問 涅 槃 云 定 多 慧 少 不 離 無 明 定 少 慧 多 增 長 邪 見 
X63n1223_001:0020b20	定慧等故。即名解脫。其義如何。答。對一切善惡悉能	定 慧 等 故 即 名 解 脫 其 義 如 何 答 對 一 切 善 惡 悉 能 
X63n1223_001:0020b21	分別是慧。於所分別之處不起愛憎。不隨所染是定。	分 別 是 慧 於 所 分 別 之 處 不 起 愛 憎 不 隨 所 染 是 定 
X63n1223_001:0020b22	即是定慧等用也。	即 是 定 慧 等 用 也 
X63n1223_001:0020b23	又問。無言無說。即名為定。正言說之時。得名定否。答。	又 問 無 言 無 說 即 名 為 定 正 言 說 之 時 得 名 定 否 答 
X63n1223_001:0020b24	今言定者。不論說與不說常定。何以故。為用定性。言	今 言 定 者 不 論 說 與 不 說 常 定 何 以 故 為 用 定 性 言 
X63n1223_001:0020c01	說分別時。即言說分別亦定。若以空心觀色時。即觀	說 分 別 時 即 言 說 分 別 亦 定 若 以 空 心 觀 色 時 即 觀 
X63n1223_001:0020c02	色時亦空。若不觀色。不說不分別時亦空。乃至見聞	色 時 亦 空 若 不 觀 色 不 說 不 分 別 時 亦 空 乃 至 見 聞 
X63n1223_001:0020c03	覺知亦復如是。何以故。為自性空。即於一切處悉空。	覺 知 亦復如是 何 以 故 為 自 性 空 即 於 一 切 處 悉 空 
X63n1223_001:0020c04	空即無著。無著即是等用。為菩薩常用如是等空之	空 即 無 著 無 著 即 是 等 用 為 菩 薩 常 用 如 是 等 空 之 
X63n1223_001:0020c05	法得至究竟。故云定慧等者。即名解脫也。今更為汝	法 得 至 究 竟 故 云 定 慧 等 者 即 名 解 脫 也 今 更 為 汝 
X63n1223_001:0020c06	譬喻顯示。令汝惺惺。得解斷疑。譬如明鑑照像之時。	譬 喻 顯 示 令 汝 惺 惺 得 解 斷 疑 譬 如 明 鑑 照 像 之 時 
X63n1223_001:0020c07	其明動否。不也。不照時亦動否。不也。何以故。為明鑑	其 明 動 否 不 也 不 照 時 亦 動 否 不 也 何 以 故 為 明 鑑 
X63n1223_001:0020c08	用無情明照。所以照時不動。不照亦不動。何以故。為	用 無 情 明 照 所 以 照 時 不 動 不 照 亦 不 動 何 以 故 為 
X63n1223_001:0020c09	無情之中無有動者。亦無不動者。又如日光照世之	無 情 之 中 無 有 動 者 亦 無 不 動 者 又 如 日 光 照 世 之 
X63n1223_001:0020c10	時。其光動否。不也。若不照時動否。不也。何以故。為光	時 其 光 動 否 不 也 若 不 照 時 動 否 不 也 何 以 故 為 光 
X63n1223_001:0020c11	無情。故用無情光照。所以不動。不照亦不動。照者是	無 情 故 用 無 情 光 照 所 以 不 動 不 照 亦 不 動 照 者 是 
X63n1223_001:0020c12	慧。不動者是定。菩薩用是定慧等法得三菩提。故云	慧 不 動 者 是 定 菩 薩 用 是 定 慧 等 法 得 三 菩 提 故 云 
X63n1223_001:0020c13	定慧等用即是解脫也。今言無情者。無凡情。非無聖	定 慧 等 用 即 是 解 脫 也 今 言 無 情 者 無 凡 情 非 無 聖 
X63n1223_001:0020c14	情也。問。云何是凡情。云何是聖情。答。若起二性即是	情 也 問 云 何 是 凡 情 云 何 是 聖 情 答 若 起 二 性 即 是 
X63n1223_001:0020c15	凡情。二性空故。即是聖情。	凡 情 二 性 空 故 即 是 聖 情 
X63n1223_001:0020c16	問。經云。言語道斷。心行處滅。其義如何。答。以言顯義。	問 經 云 言語道斷 心行處滅 其 義 如 何 答 以 言 顯 義 
X63n1223_001:0020c17	得義言絕。義即是空。空即是道。道即是絕言。故云言	得 義 言 絕 義 即 是 空 空 即 是 道 道 即 是 絕 言 故 云 言 
X63n1223_001:0020c18	語道斷。心行處滅。謂得義實際。更不起觀。不起觀故。	語 道 斷 心行處滅 謂 得 義 實 際 更 不 起 觀 不 起 觀 故 
X63n1223_001:0020c19	即是無生。以無生故。即一切色性空。色性空故。即萬	即 是 無 生 以 無 生 故 即 一 切 色 性 空 色 性 空 故 即 萬 
X63n1223_001:0020c20	緣俱絕。萬緣俱絕者。即是心行處滅。	緣 俱 絕 萬 緣 俱 絕 者 即 是 心行處滅 
X63n1223_001:0020c21	問。如如者云何。答。如如是不動義。心真如故。名如如	問 如 如 者 云 何 答 如 如 是 不 動 義 心 真 如 故 名 如 如 
X63n1223_001:0020c22	也。是知過去諸佛行此行亦得成道。現在佛行此行	也 是 知 過去諸佛 行 此 行 亦 得 成 道 現 在 佛 行 此 行 
X63n1223_001:0020c23	亦得成道。未來佛行此行亦得成道。三世所修證道	亦 得 成 道 未 來 佛 行 此 行 亦 得 成 道 三 世 所 修 證 道 
X63n1223_001:0020c24	無異。故名如如也。維摩經云。諸佛亦如也。至於彌勒	無 異 故 名 如 如 也 維 摩 經 云 諸 佛 亦 如 也 至 於 彌 勒 
X63n1223_001:0021a01	亦如也。乃至一切眾生悉皆如也。何以故。為佛性不	亦 如 也 乃 至 一 切 眾 生 悉 皆 如 也 何 以 故 為 佛 性 不 
X63n1223_001:0021a02	斷有性故也。	斷 有 性 故 也 
X63n1223_001:0021a03	問。即色即空。即凡即聖。是頓悟否。答。是。問。云何是即	問 即 色 即 空 即 凡 即 聖 是 頓 悟 否 答 是 問 云 何 是 即 
X63n1223_001:0021a04	色即空。云何是即凡即聖。答。心有染即色。心無染即	色 即 空 云 何 是 即 凡 即 聖 答 心 有 染 即 色 心 無 染 即 
X63n1223_001:0021a05	空。心有染即凡。心無染即聖。又云。真空妙有故即色。	空 心 有 染 即 凡 心 無 染 即 聖 又 云 真 空 妙 有 故 即 色 
X63n1223_001:0021a06	色不可得故即空。今言空者。是色性自空。非色滅空。	色 不 可 得 故 即 空 今 言 空 者 是 色 性 自 空 非 色 滅 空 
X63n1223_001:0021a07	今言色者。是空性自色。非色能色也。	今 言 色 者 是 空 性 自 色 非 色 能 色 也 
X63n1223_001:0021a08	問。經云盡無盡法門。如何。答。為二性空故。見聞無生	問 經 云 盡 無 盡 法 門 如 何 答 為 二 性 空 故 見 聞 無 生 
X63n1223_001:0021a09	是盡。盡者。諸漏盡。無盡者。於無生體中具恒沙妙用。	是 盡 盡 者 諸 漏 盡 無 盡 者 於 無 生 體 中 具 恒 沙 妙 用 
X63n1223_001:0021a10	隨事應現。悉皆具足。於本體中亦無損減。是名無盡。	隨 事 應 現 悉 皆 具 足 於 本 體 中 亦 無 損 減 是 名 無 盡 
X63n1223_001:0021a11	即是盡無盡法門也。問。盡與無盡。為一為別。答。體是	即 是 盡 無 盡 法 門 也 問 盡 與 無 盡 為 一 為 別 答 體 是 
X63n1223_001:0021a12	一。說即有別。問。體既是一。云何說別。答。一者是說之	一 說 即 有 別 問 體 既 是 一 云 何 說 別 答 一 者 是 說 之 
X63n1223_001:0021a13	體。說是體之用。為隨事應用。故云體同說別。喻如天	體 說 是 體 之 用 為 隨 事 應 用 故 云 體 同 說 別 喻 如 天 
X63n1223_001:0021a14	上一日。下置種種盆器盛水。一一器中皆有於日。諸	上 一 日 下 置 種 種 盆 器 盛 水 一 一 器 中 皆 有 於 日 諸 
X63n1223_001:0021a15	器中日悉皆圓滿。與天上日亦無差別。故云體同。為	器 中 日 悉 皆 圓 滿 與 天 上 日 亦 無 差 別 故 云 體 同 為 
X63n1223_001:0021a16	隨器立名。即有差別。所以有別。故云體同。說即有別。	隨 器 立 名 即 有 差 別 所 以 有 別 故 云 體 同 說 即 有 別 
X63n1223_001:0021a17	所現諸日悉皆圓滿於上。本日亦無損滅。故云無盡	所 現 諸 日 悉 皆 圓 滿 於 上 本 日 亦 無 損 滅 故 云 無 盡 
X63n1223_001:0021a18	也。問。經云不生不滅。何法不生。何法不滅。答。不善不	也 問 經 云 不生不滅 何 法 不 生 何 法 不 滅 答 不 善 不 
X63n1223_001:0021a19	生。善法不滅。問。何者善。何者不善。答。不善者。是染漏	生 善 法 不 滅 問 何 者 善 何 者 不 善 答 不 善 者 是 染 漏 
X63n1223_001:0021a20	心。善法者。是無染漏心。但無染無漏。即是不善不生。	心 善 法 者 是 無 染 漏 心 但 無 染 無 漏 即 是 不 善 不 生 
X63n1223_001:0021a21	得無染無漏時。即清淨圓明。湛然常寂。畢竟不遷。是	得 無 染 無 漏 時 即 清 淨 圓 明 湛 然 常 寂 畢 竟 不 遷 是 
X63n1223_001:0021a22	名善法不滅也。此即是不生不滅。	名 善 法 不 滅 也 此 即 是 不生不滅 
X63n1223_001:0021a23	問。菩薩戒云。眾生受佛戒。即入諸佛位。位同大覺已。	問 菩 薩 戒 云 眾 生 受 佛 戒 即 入 諸 佛 位 位 同 大 覺 已 
X63n1223_001:0021a24	真是諸佛子。其義云何。答。佛戒者。清淨心是也。若有	真 是 諸 佛 子 其 義 云 何 答 佛 戒 者 清 淨 心 是 也 若 有 
X63n1223_001:0021b01	人發心修行清淨行。得無所受心者。名受佛戒也。過	人 發 心 修 行 清 淨 行 得 無 所 受 心 者 名 受 佛 戒 也 過 
X63n1223_001:0021b02	去諸佛皆修清淨無受行。得成佛道。今有時人發心	去 諸 佛 皆 修 清 淨 無 受 行 得 成 佛 道 今 有 時 人 發 心 
X63n1223_001:0021b03	修無受清淨行者。即與佛功德等。用無有異也。故云	修 無 受 清 淨 行 者 即 與 佛 功 德 等 用 無 有 異 也 故 云 
X63n1223_001:0021b04	入諸佛位也。如是悟者。與佛悟同。故云位同大覺已。	入 諸 佛 位 也 如 是 悟 者 與 佛 悟 同 故 云 位 同 大 覺 已 
X63n1223_001:0021b05	真是諸佛子。從清淨心生智。智清淨名為諸佛子。亦	真 是 諸 佛 子 從 清 淨 心 生 智 智 清 淨 名 為 諸 佛 子 亦 
X63n1223_001:0021b06	名此佛子。	名 此 佛 子 
X63n1223_001:0021b07	問。只是佛之與法。為是佛在先。為是法在先。若法在	問 只 是 佛 之 與 法 為 是 佛 在 先 為 是 法 在 先 若 法 在 
X63n1223_001:0021b08	先。法是何佛所說。若佛在先。承何教而成道。答。佛亦	先 法 是 何 佛 所 說 若 佛 在 先 承 何 教 而 成 道 答 佛 亦 
X63n1223_001:0021b09	在法先。亦在法後。問。因何佛法先後。答。若據寂滅法。	在 法 先 亦 在 法 後 問 因 何 佛 法 先 後 答 若 據 寂 滅 法 
X63n1223_001:0021b10	是法先佛後。若據文字法。是佛先法後。何以故。一切	是 法 先 佛 後 若 據 文 字 法 是 佛 先 法 後 何 以 故 一 切 
X63n1223_001:0021b11	諸佛皆因寂滅法而得成佛。即是法先佛後。經云。諸	諸 佛 皆 因 寂 滅 法 而 得 成 佛 即 是 法 先 佛 後 經 云 諸 
X63n1223_001:0021b12	佛所師。所為法也。得成道已。然始廣說十二部經。引	佛 所 師 所 為 法 也 得 成 道 已 然 始 廣 說 十二部經 引 
X63n1223_001:0021b13	化眾生。眾生承佛法教。修行得成佛。即是法先佛後	化 眾 生 眾 生 承 佛 法 教 修 行 得 成 佛 即 是 法 先 佛 後 
X63n1223_001:0021b14	也。	也 
X63n1223_001:0021b15	問。云何是說通宗不通。答。言行相違。即是說通宗不	問 云 何 是 說 通 宗 不 通 答 言 行 相 違 即 是 說 通 宗 不 
X63n1223_001:0021b16	通。問。云何是宗通說亦通。答。言行無差。即是說通宗	通 問 云 何 是 宗 通 說 亦 通 答 言 行 無 差 即 是 說 通 宗 
X63n1223_001:0021b17	亦通。	亦 通 
X63n1223_001:0021b18	問。經云到不到．不到到之法。云何。答。說到行不到。名	問 經 云 到 不 到 不 到 到 之 法 云 何 答 說 到 行 不 到 名 
X63n1223_001:0021b19	為到不到。行到說不到。名為不到到。行說俱到。名為	為 到 不 到 行 到 說 不 到 名 為 不 到 到 行 說 俱 到 名 為 
X63n1223_001:0021b20	到到。	到 到 
X63n1223_001:0021b21	問。佛法不盡有為。不住無為。何者是不盡有為。何者	問 佛 法 不 盡 有 為 不 住 無 為 何 者 是 不 盡 有 為 何 者 
X63n1223_001:0021b22	是不住無為。答。不盡有為者。從初發心至菩提樹下	是 不 住 無 為 答 不 盡 有 為 者 從 初 發 心 至 菩提樹下 
X63n1223_001:0021b23	成等正覺後。至雙林入般涅槃。於中一切法悉皆不	成等正覺 後 至 雙 林 入般涅槃 於 中 一 切 法 悉 皆 不 
X63n1223_001:0021b24	捨。即是不盡有為也。不住無為者。雖修無念。不以無	捨 即 是 不 盡 有 為 也 不 住 無 為 者 雖 修 無 念 不 以 無 
X63n1223_001:0021c01	念為證。雖修空。不以空為證。雖修菩提涅槃。無相無	念 為 證 雖 修 空 不 以 空 為 證 雖 修 菩 提 涅 槃 無 相 無 
X63n1223_001:0021c02	作。不以無相無作為證。即是不住無為也。	作 不 以 無 相 無 作 為 證 即 是 不 住 無 為 也 
X63n1223_001:0021c03	問。為有地獄。為無地獄。答。亦有亦無。問。云何亦有亦	問 為 有 地 獄 為 無 地 獄 答 亦 有 亦 無 問 云 何 亦 有 亦 
X63n1223_001:0021c04	無。答。為隨心所造一切惡業。即有地獄。若心無染。自	無 答 為 隨 心 所 造 一 切 惡 業 即 有 地 獄 若 心 無 染 自 
X63n1223_001:0021c05	性空故。即無地獄。問。受罪眾生有佛性否。答。亦同佛	性 空 故 即 無 地 獄 問 受 罪 眾 生 有 佛 性 否 答 亦 同 佛 
X63n1223_001:0021c06	性。問。既有佛性。正入地獄時。佛性同入否。答。不同入。	性 問 既 有 佛 性 正 入 地 獄 時 佛 性 同 入 否 答 不 同 入 
X63n1223_001:0021c07	問。正入之時。佛性復在何處。答。亦同入。問。既同入。正	問 正 入 之 時 佛 性 復 在 何 處 答 亦 同 入 問 既 同 入 正 
X63n1223_001:0021c08	入時。眾生受罪。佛性亦同受罪否。答。佛性雖隨眾生	入 時 眾 生 受 罪 佛 性 亦 同 受 罪 否 答 佛 性 雖 隨 眾 生 
X63n1223_001:0021c09	同入。是眾生自受罪苦。佛性元來不受。問。既同入。因	同 入 是 眾 生 自 受 罪 苦 佛 性 元 來 不 受 問 既 同 入 因 
X63n1223_001:0021c10	何不受。答。眾生者是有相。有相者即有成壞。佛性者	何 不 受 答 眾 生 者 是 有 相 有 相 者 即 有 成 壞 佛 性 者 
X63n1223_001:0021c11	是無相。無相者即是空性也。是故真空之性無有壞	是 無 相 無 相 者 即 是 空 性 也 是 故 真 空 之 性 無 有 壞 
X63n1223_001:0021c12	者。喻如有人於空積薪。薪自受壞。空不受壞也。空喻	者 喻 如 有 人 於 空 積 薪 薪 自 受 壞 空 不 受 壞 也 空 喻 
X63n1223_001:0021c13	佛性。薪喻眾生。故云同入而不同受也。	佛 性 薪 喻 眾 生 故 云 同 入 而 不 同 受 也 
X63n1223_001:0021c14	問。轉八識成四智。束四智成三身。幾箇識共成一智。	問 轉 八 識 成 四 智 束 四 智 成 三 身 幾 箇 識 共 成 一 智 
X63n1223_001:0021c15	幾箇識獨成一智。答。眼．耳．鼻．舌．身。此五識共成成所	幾 箇 識 獨 成 一 智 答 眼 耳 鼻 舌 身 此 五 識 共 成 成 所 
X63n1223_001:0021c16	作智。第六是意。獨成妙觀察智。第七心識。獨成平等	作 智 第 六 是 意 獨 成 妙觀察智 第 七 心 識 獨 成 平 等 
X63n1223_001:0021c17	性智。第八含藏識。獨成大圓鏡智。問。此四智為別為	性 智 第 八 含 藏 識 獨 成 大圓鏡智 問 此 四 智 為 別 為 
X63n1223_001:0021c18	同。答。體同名別。問。體既同。云何名別。既隨事立名。正	同 答 體 同 名 別 問 體 既 同 云 何 名 別 既 隨 事 立 名 正 
X63n1223_001:0021c19	一體之時。何者是大圓鏡智。答。湛然空寂。圓明不動。	一 體 之 時 何 者 是 大圓鏡智 答 湛 然 空 寂 圓 明 不 動 
X63n1223_001:0021c20	即大圓鏡智。能對諸塵不起愛憎。即是二性空。二性	即 大圓鏡智 能 對 諸 塵 不 起 愛 憎 即 是 二 性 空 二 性 
X63n1223_001:0021c21	空即平等性智。能入諸根境界。善能分別。不起亂想	空 即 平等性智 能 入 諸 根 境 界 善 能 分 別 不 起 亂 想 
X63n1223_001:0021c22	而得自在。即是妙觀察智。能令諸根隨事應用。悉入	而 得 自 在 即 是 妙觀察智 能 令 諸 根 隨 事 應 用 悉 入 
X63n1223_001:0021c23	正受。無二相者。即是成所作智。問。束四智成三身者。	正 受 無 二 相 者 即 是 成所作智 問 束 四 智 成 三 身 者 
X63n1223_001:0021c24	幾箇智共成一身。幾箇智獨成一身。答。大圓鏡智獨	幾 箇 智 共 成 一 身 幾 箇 智 獨 成 一 身 答 大圓鏡智 獨 
X63n1223_001:0022a01	成法身。平等性智獨成報身。妙觀察智與成所作智	成 法 身 平等性智 獨 成 報 身 妙觀察智 與 成所作智 
X63n1223_001:0022a02	共成化身。此三身亦假立名字分別。只令未解者看。	共 成 化 身 此 三 身 亦 假立名字 分 別 只 令 未 解 者 看 
X63n1223_001:0022a03	若了此理。亦無三身應用。何以故。為體性無相。從無	若 了 此 理 亦 無 三 身 應 用 何 以 故 為 體 性 無 相 從 無 
X63n1223_001:0022a04	住本而立。亦無無住本。	住 本 而 立 亦 無 無 住 本 
X63n1223_001:0022a05	問。云何是見佛真身。答。不見有無即是見佛真身。問。	問 云 何 是 見 佛 真 身 答 不 見 有 無 即 是 見 佛 真 身 問 
X63n1223_001:0022a06	云何不見有無即是見佛真身。答。有因無立。無因有	云 何 不 見 有 無 即 是 見 佛 真 身 答 有 因 無 立 無 因 有 
X63n1223_001:0022a07	顯。本不立有。無亦不存。既不存無。有從何得。有之與	顯 本 不 立 有 無 亦 不 存 既 不 存 無 有 從 何 得 有 之 與 
X63n1223_001:0022a08	無。相因始有。既相因而有。悉是生滅也。但離此二見。	無 相 因 始 有 既 相 因 而 有 悉 是 生 滅 也 但 離 此 二 見 
X63n1223_001:0022a09	即是見佛真身。問。只如有無尚不可交。建立真身復	即 是 見 佛 真 身 問 只 如 有 無 尚 不 可 交 建 立 真 身 復 
X63n1223_001:0022a10	從何而立。答。為有問故。若無問時。真身之名亦不可	從 何 而 立 答 為 有 問 故 若 無 問 時 真 身 之 名 亦 不 可 
X63n1223_001:0022a11	立。何以故。譬如明鏡。若對物像時。即現像。若不對像	立 何 以 故 譬 如 明 鏡 若 對 物 像 時 即 現 像 若 不 對 像 
X63n1223_001:0022a12	時。終不見像。	時 終 不 見 像 
X63n1223_001:0022a13	問。云何是常不離佛。答。心無起滅。對境寂然。一切時	問 云 何 是 常 不 離 佛 答 心 無 起 滅 對 境 寂 然 一 切 時 
X63n1223_001:0022a14	中畢竟空寂。即是常不離佛。	中 畢 竟 空 寂 即 是 常 不 離 佛 
X63n1223_001:0022a15	問。何者是無為法。答。有為是。問。今問無為法。因何答	問 何 者 是 無 為 法 答 有 為 是 問 今 問 無 為 法 因 何 答 
X63n1223_001:0022a16	有為是。答。有因無立。無因有顯。本不立有。無從何生。	有 為 是 答 有 因 無 立 無 因 有 顯 本 不 立 有 無 從 何 生 
X63n1223_001:0022a17	若論真無為者。即不取有為。亦不取無為。是真無為	若 論 真 無 為 者 即 不 取 有 為 亦 不 取 無 為 是 真 無 為 
X63n1223_001:0022a18	法也。何以故。經云。若取法相。即著我人。若取非法相。	法 也 何 以 故 經 云 若 取 法 相 即 著 我 人 若 取 非 法 相 
X63n1223_001:0022a19	即著我人。是故不應取法。不應取非法。即是取真法	即 著 我 人 是 故 不 應 取 法 不 應 取 非 法 即 是 取 真 法 
X63n1223_001:0022a20	也。若了此理。即真解脫。即會不二法門。	也 若 了 此 理 即 真 解 脫 即 會 不二法門 
X63n1223_001:0022a21	問。何者是中道義。答。邊義是。問。今問中道。因何答邊	問 何 者 是 中 道 義 答 邊 義 是 問 今 問 中 道 因 何 答 邊 
X63n1223_001:0022a22	義是。答。邊因中立。中因邊生。本若無邊。中從何有。今	義 是 答 邊 因 中 立 中 因 邊 生 本 若 無 邊 中 從 何 有 今 
X63n1223_001:0022a23	言中者。因邊始有。故知中之與邊。相因而立。悉是無	言 中 者 因 邊 始 有 故 知 中 之 與 邊 相 因 而 立 悉 是 無 
X63n1223_001:0022a24	常。色受想行識亦復如是。	常 色 受 想 行 識 亦復如是 
X63n1223_001:0022b01	問。何名五陰等。答。對色染色。隨色受生。名為色陰。為	問 何 名 五 陰 等 答 對 色 染 色 隨 色 受 生 名 為 色 陰 為 
X63n1223_001:0022b02	領納入八風。好集邪信。即隨領受中生。名為受陰。迷	領 納 入 八 風 好 集 邪 信 即 隨 領 受 中 生 名 為 受 陰 迷 
X63n1223_001:0022b03	心取想。隨想受生。名為想陰。結集諸行。隨行受生。名	心 取 想 隨 想 受 生 名 為 想 陰 結 集 諸 行 隨 行 受 生 名 
X63n1223_001:0022b04	為行陰。於平等體妄起分別。繫著虗識受生。名為識	為 行 陰 於 平 等 體 妄 起 分 別 繫 著 虗 識 受 生 名 為 識 
X63n1223_001:0022b05	陰。故云五陰。	陰 故 云 五 陰 
X63n1223_001:0022b06	問。經云二十五有。何者是。答。受後有身是也。後有身	問 經 云 二十五有 何 者 是 答 受 後 有 身 是 也 後 有 身 
X63n1223_001:0022b07	者。即六道受生也。為眾生現世心迷。好結諸業。後即	者 即 六 道 受 生 也 為 眾 生 現 世 心 迷 好 結 諸 業 後 即 
X63n1223_001:0022b08	隨業受生。故云後有也。世若有人志修究竟解脫。證	隨 業 受 生 故 云 後 有 也 世 若 有 人 志 修 究 竟 解 脫 證 
X63n1223_001:0022b09	無生法忍者。即永離三界。不受後有。不受後有者。即	無生法忍 者 即 永 離 三 界 不 受 後 有 不 受 後 有 者 即 
X63n1223_001:0022b10	證法身。法身者。即是佛身。問。二十五有名云何分別。	證 法 身 法 身 者 即 是 佛 身 問 二十五有 名 云 何 分 別 
X63n1223_001:0022b11	答。本體是一。為隨用立名。顯二十五有。二十五有。十	答 本 體 是 一 為 隨 用 立 名 顯 二十五有 二十五有 十 
X63n1223_001:0022b12	惡．十善．五陰是。問。云何是十惡．十善。答。十惡。煞．盜．婬．	惡 十 善 五 陰 是 問 云 何 是 十 惡 十 善 答 十 惡 煞 盜 婬 
X63n1223_001:0022b13	妄言．綺語．兩舌．惡口。乃至貪．瞋．邪見。此名十惡。十善	妄 言 綺 語 兩 舌 惡 口 乃 至 貪 瞋 邪 見 此 名 十 惡 十 善 
X63n1223_001:0022b14	者。但不行十惡即是也。	者 但 不 行 十 惡 即 是 也 
X63n1223_001:0022b15	問。上說無念。由未盡決。答。無念者。一切處無心是無	問 上 說 無 念 由 未 盡 決 答 無 念 者 一 切 處 無 心 是 無 
X63n1223_001:0022b16	一切境界。無餘思求是對諸境色永無起動。是即無	一切境界 無 餘 思 求 是 對 諸 境 色 永 無 起 動 是 即 無 
X63n1223_001:0022b17	念。無念者。是名真念也。若以念為念者。即是邪念。非	念 無 念 者 是 名 真 念 也 若 以 念 為 念 者 即 是 邪 念 非 
X63n1223_001:0022b18	為正念。何以故。經云。若教人六念。名為非念。有六念	為 正 念 何 以 故 經 云 若 教 人 六 念 名 為 非 念 有 六 念 
X63n1223_001:0022b19	名為邪念。無六念者即真念。經云。善男子。我等住於	名 為 邪 念 無 六 念 者 即 真 念 經 云 善 男 子 我 等 住 於 
X63n1223_001:0022b20	無念法中。得如是金色三十二相。放大光明。照無餘	無 念 法 中 得 如 是 金 色 三十二相 放大光明 照 無 餘 
X63n1223_001:0022b21	世界。不可思議功德。佛說之猶不盡。何況餘乘能知	世 界 不可思議 功 德 佛 說 之 猶 不 盡 何 況 餘 乘 能 知 
X63n1223_001:0022b22	也。得無念者。六根無染故。自然得入諸佛知見。得如	也 得 無 念 者 六 根 無 染 故 自 然 得 入 諸 佛 知 見 得 如 
X63n1223_001:0022b23	是者。即名佛藏。亦名法藏。即能一切佛一切法。何以	是 者 即 名 佛 藏 亦 名 法 藏 即 能 一 切 佛 一 切 法 何 以 
X63n1223_001:0022b24	故。為無念故。經云。一切諸佛等。皆從此經出。問。既稱	故 為 無 念 故 經 云 一切諸佛 等 皆 從 此 經 出 問 既 稱 
X63n1223_001:0022c01	無念。入佛知見。復從何立。答。從無念立。何以故。經云。	無 念 入 佛 知 見 復 從 何 立 答 從 無 念 立 何 以 故 經 云 
X63n1223_001:0022c02	從無住本。立一切法。又云。喻如明鑑。鑑中雖無像。而	從 無 住 本 立 一 切 法 又 云 喻 如 明 鑑 鑑 中 雖 無 像 而 
X63n1223_001:0022c03	能現萬像。何以故。為鑑明故。能現萬像。學人為心無	能 現 萬 像 何 以 故 為 鑑 明 故 能 現 萬 像 學 人 為 心 無 
X63n1223_001:0022c04	染。故妄念不生。我人心滅。畢竟清淨。以清淨故。能生	染 故 妄 念 不 生 我 人 心 滅 畢 竟 清 淨 以 清 淨 故 能 生 
X63n1223_001:0022c05	無量知見。頓悟者不離此生即得解脫。何以知之。譬	無 量 知 見 頓 悟 者 不 離 此 生 即 得 解 脫 何 以 知 之 譬 
X63n1223_001:0022c06	如師子兒初生之時。即真師子。修頓悟者亦復如是。	如 師 子 兒 初 生 之 時 即 真 師 子 修 頓 悟 者 亦復如是 
X63n1223_001:0022c07	即修之時。即入佛位。如竹春生筍。不離於春。即與母	即 修 之 時 即 入 佛 位 如 竹 春 生 筍 不 離 於 春 即 與 母 
X63n1223_001:0022c08	齊。等無有異。何以故。為心空故。修頓悟者亦復如是。	齊 等無有異 何 以 故 為 心 空 故 修 頓 悟 者 亦復如是 
X63n1223_001:0022c09	為頓除妄念。永絕我人。畢竟空寂。即與佛齊。等無有	為 頓 除 妄 念 永 絕 我 人 畢 竟 空 寂 即 與 佛 齊 等 無 有 
X63n1223_001:0022c10	異。故云即凡即聖也。修頓悟者不離此身即超三界。	異 故 云 即 凡 即 聖 也 修 頓 悟 者 不 離 此 身 即 超 三 界 
X63n1223_001:0022c11	經云。不壞世間而超世間。不捨煩惱而入涅槃。不修	經 云 不 壞 世 間 而 超 世 間 不 捨 煩 惱 而 入 涅 槃 不 修 
X63n1223_001:0022c12	頓悟者。猶如野干隨逐師子。經百千劫。終不得成師	頓 悟 者 猶 如 野 干 隨 逐 師 子 經 百 千 劫 終 不 得 成 師 
X63n1223_001:0022c13	子。又問。真如之性為實空。為實不空。若言不空。即是	子 又 問 真 如 之 性 為 實 空 為 實 不 空 若 言 不 空 即 是 
X63n1223_001:0022c14	有相。若言空者。即是斷滅。一切眾生當依何修而得	有 相 若 言 空 者 即 是 斷 滅 一 切 眾 生 當 依 何 修 而 得 
X63n1223_001:0022c15	解脫。答。真如之性。亦空亦不空。何以故。真如妙體。無	解 脫 答 真 如 之 性 亦 空 亦 不 空 何 以 故 真 如 妙 體 無 
X63n1223_001:0022c16	形無相。不可得也。是名亦空。然於空無相體中。具足	形 無 相 不 可 得 也 是 名 亦 空 然 於 空 無 相 體 中 具 足 
X63n1223_001:0022c17	恒沙之用。即無事不應。是名亦不空。經云。解一即千	恒 沙 之 用 即 無 事 不 應 是 名 亦 不 空 經 云 解 一 即 千 
X63n1223_001:0022c18	從。迷一即萬惑。若人守一萬事畢。是悟道之妙也。經	從 迷 一 即 萬 惑 若 人 守 一 萬 事 畢 是 悟 道 之 妙 也 經 
X63n1223_001:0022c19	云。森羅及萬像。一法之所印。云何一法中而生種種	云 森 羅 及 萬 像 一 法 之 所 印 云 何 一 法 中 而 生 種 種 
X63n1223_001:0022c20	見。如此功業。由行為本。若不降心。依文取證。無有是	見 如 此 功 業 由 行 為 本 若 不 降 心 依 文 取 證 無 有 是 
X63n1223_001:0022c21	處。自誑誑他。彼此俱墜。努力。努力。細細審之。只是事	處 自 誑 誑 他 彼 此 俱 墜 努 力 努 力 細 細 審 之 只 是 事 
X63n1223_001:0022c22	來不受。一切處無心。得如是者。即入涅槃。證無生法	來 不 受 一 切 處 無 心 得 如 是 者 即 入 涅 槃 證 無 生 法 
X63n1223_001:0022c23	忍。亦名不二法門。亦名無諍。亦名一行三昧。何以故。	忍 亦 名 不二法門 亦 名 無 諍 亦 名 一行三昧 何 以 故 
X63n1223_001:0022c24	畢竟清淨無我人故。不起愛憎。是二性空。是無所見。	畢 竟 清 淨 無 我 人 故 不 起 愛 憎 是 二 性 空 是 無 所 見 
X63n1223_001:0023a01	即是真如無得之辯。此論不傳無信。唯傳同見同行。	即 是 真 如 無 得 之 辯 此 論 不 傳 無 信 唯 傳 同 見 同 行 
X63n1223_001:0023a02	當觀前人有誠信心。堪任不退者。如是之人。乃可為	當 觀 前 人 有 誠 信 心 堪 任 不 退 者 如 是 之 人 乃 可 為 
X63n1223_001:0023a03	說。示之令悟。吾作此論。為有緣人。非求名利。只如諸	說 示 之 令 悟 吾 作 此 論 為 有 緣 人 非 求 名 利 只 如 諸 
X63n1223_001:0023a04	佛所說千經萬論。只為眾生迷故。心行不同。隨邪應	佛 所 說 千 經 萬 論 只 為 眾 生 迷 故 心 行 不 同 隨 邪 應 
X63n1223_001:0023a05	說。即有差別。如論究竟解脫理者。只是事來不受。一	說 即 有 差 別 如 論 究 竟 解 脫 理 者 只 是 事 來 不 受 一 
X63n1223_001:0023a06	切處無心。永寂如空。畢竟清淨。自然解脫。汝莫求虗	切 處 無 心 永 寂 如 空 畢 竟 清 淨 自 然 解 脫 汝 莫 求 虗 
X63n1223_001:0023a07	名。口說真如。心似猿猴。即言行相違。名為自誑。當墮	名 口 說 真 如 心 似 猿 猴 即 言 行 相 違 名 為 自 誑 當 墮 
X63n1223_001:0023a08	惡道。莫求一世虗名快樂。不覺長劫受殃。努力。努力。	惡 道 莫 求 一 世 虗 名 快 樂 不 覺 長 劫 受 殃 努 力 努 力 
X63n1223_001:0023a09	眾生自度。佛不能度。若佛能度眾生時。過去諸佛如	眾 生 自 度 佛 不 能 度 若 佛 能 度 眾 生 時 過去諸佛 如 
X63n1223_001:0023a10	微塵數。一切眾生總應度盡。何故我等至今流浪生	微 塵 數 一 切 眾 生 總 應 度 盡 何 故 我 等 至 今 流 浪 生 
X63n1223_001:0023a11	死。不得成佛。當知眾生自度。佛不能度。努力。努力。自	死 不 得 成 佛 當 知 眾 生 自 度 佛 不 能 度 努 力 努 力 自 
X63n1223_001:0023a12	修莫倚他佛力。經云。夫求法者。不著佛求。	修 莫 倚 他 佛 力 經 云 夫 求 法 者 不 著 佛 求 
X63n1223_001:0023a13	問。於來世中多有雜學之徒。云何共住。答。但和其光。	問 於 來 世 中 多 有 雜 學 之 徒 云 何 共 住 答 但 和 其 光 
X63n1223_001:0023a14	不同其業。同處不同位。經云隨流而性常也。只如學	不 同 其 業 同 處 不 同 位 經 云 隨 流 而 性 常 也 只 如 學 
X63n1223_001:0023a15	道者自為大事因緣解脫之事。俱勿輕未學。敬學如	道 者 自 為 大 事 因 緣 解 脫 之 事 俱 勿 輕 未 學 敬 學 如 
X63n1223_001:0023a16	佛。不高己德。不疾彼能。自察於行。不舉他過。於一切	佛 不 高 己 德 不 疾 彼 能 自 察 於 行 不 舉 他 過 於 一 切 
X63n1223_001:0023a17	處悉無妨礙。自然快樂也。重說偈云。	處 悉 無 妨 礙 自 然 快 樂 也 重 說 偈 云 
X63n1223_001:0023a18	　忍辱第一道　　先須除我人　　事來無所受	 忍 辱 第 一 道 先 須 除 我 人 事 來 無 所 受 
X63n1223_001:0023a19	　即真菩提身	 即 真 菩 提 身 
X63n1223_001:0023a20	金剛經云。菩薩無我法者。如來說名真是菩薩。又云。	金 剛 經 云 菩 薩 無 我 法 者 如 來 說 名 真 是 菩 薩 又 云 
X63n1223_001:0023a21	不取即不捨。永斷於生死。一切處無心。即名諸佛子。	不 取 即 不 捨 永 斷 於 生 死 一 切 處 無 心 即 名 諸 佛 子 
X63n1223_001:0023a22	涅槃經云。如來證涅槃。永斷於生死。偈曰。	涅 槃 經 云 如 來 證 涅 槃 永 斷 於 生 死 偈 曰 
X63n1223_001:0023a23	　我今意況大好　　他人罵時無惱	 我 今 意 況 大 好 他 人 罵 時 無 惱 
X63n1223_001:0023a24	　無言不說是非　　涅槃生死同道	 無 言 不 說 是 非 涅 槃 生 死 同 道 
X63n1223_001:0023b01	　識達自家本宗　　猶來無有青皁	 識 達 自 家 本 宗 猶 來 無 有 青 皁 
X63n1223_001:0023b02	　一切妄想分別　　將知世人不了	 一 切 妄想分別 將 知 世 人 不 了 
X63n1223_001:0023b03	　寄言凡夫末代　　除却心中藁草	 寄 言 凡 夫 末 代 除 却 心 中 藁 草 
X63n1223_001:0023b04	　我今意況大寬　　不語無事心安	 我 今 意 況 大 寬 不 語 無 事 心 安 
X63n1223_001:0023b05	　從容自在解脫　　東西去易不難	 從 容 自 在 解 脫 東 西 去 易 不 難 
X63n1223_001:0023b06	　終日無言寂寞　　念念向理思看	 終 日 無 言 寂 寞 念 念 向 理 思 看 
X63n1223_001:0023b07	　自然逍遙見道　　生死定不相干	 自 然 逍 遙 見 道 生 死 定 不 相 干 
X63n1223_001:0023b08	　我今意況大奇　　不向世上侵欺	 我 今 意 況 大 奇 不 向 世 上 侵 欺 
X63n1223_001:0023b09	　榮華總是虗誑　　弊衣麤食充飢	 榮 華 總 是 虗 誑 弊 衣 麤 食 充 飢 
X63n1223_001:0023b10	　道逢世人懶語　　世人咸說我癡	 道 逢 世 人 懶 語 世 人 咸 說 我 癡 
X63n1223_001:0023b11	　外現瞪瞪暗鈍　　心中明若瑠璃	 外 現 瞪 瞪 暗 鈍 心 中 明 若 瑠 璃 
X63n1223_001:0023b12	　默契羅睺密行　　非汝凡夫所知	 默 契 羅 睺 密 行 非 汝 凡 夫 所 知 
X63n1223_001:0023b13	吾恐汝等不會了真解脫理。再示汝等。	吾 恐 汝 等 不 會 了 真 解 脫 理 再 示 汝 等 
X63n1223_001:0023b14	問。維摩經云。欲得淨土。當淨其心。云何是淨心。答。以	問 維 摩 經 云 欲 得 淨 土 當 淨 其 心 云 何 是 淨 心 答 以 
X63n1223_001:0023b15	畢竟淨為淨。問。云何是畢竟淨為淨。答。無淨無無淨	畢 竟 淨 為 淨 問 云 何 是 畢 竟 淨 為 淨 答 無 淨 無 無 淨 
X63n1223_001:0023b16	即是畢竟淨。問。云何是無淨無無淨。答。一切處無心	即 是 畢 竟 淨 問 云 何 是 無 淨 無 無 淨 答 一 切 處 無 心 
X63n1223_001:0023b17	是淨。得淨之時不得作淨想。即名無淨也。得無淨時	是 淨 得 淨 之 時 不 得 作 淨 想 即 名 無 淨 也 得 無 淨 時 
X63n1223_001:0023b18	亦不得作無淨想。即是無無淨也。	亦 不 得 作 無 淨 想 即 是 無 無 淨 也 
X63n1223_001:0023b19	問。修道者以何為證。答。畢竟證為證。問。云何是畢竟	問 修 道 者 以 何 為 證 答 畢 竟 證 為 證 問 云 何 是 畢 竟 
X63n1223_001:0023b20	證。答。無證無無證是名畢竟證。問。云何是無證。云何	證 答 無 證 無 無 證 是 名 畢 竟 證 問 云 何 是 無 證 云 何 
X63n1223_001:0023b21	是無無證。答。於外不染色聲等。於內不起妄念心。得	是 無 無 證 答 於 外 不 染 色 聲 等 於 內 不 起 妄 念 心 得 
X63n1223_001:0023b22	如是者。即名為證。得證之時不得作證想。即名無證	如 是 者 即 名 為 證 得 證 之 時 不 得 作 證 想 即 名 無 證 
X63n1223_001:0023b23	也。得此無證之時亦不得作無證想。是名無證。即名	也 得 此 無 證 之 時 亦 不 得 作 無 證 想 是 名 無 證 即 名 
X63n1223_001:0023b24	無無證也。	無 無 證 也 
X63n1223_001:0023c01	問。云何解脫心。答。無解脫心。亦無無解脫心。即名真	問 云 何 解 脫 心 答 無 解 脫 心 亦 無 無 解 脫 心 即 名 真 
X63n1223_001:0023c02	解脫也。經云。法尚應捨。何況非法也。法者是有。非法	解 脫 也 經 云 法 尚 應 捨 何 況 非 法 也 法 者 是 有 非 法 
X63n1223_001:0023c03	是無也。但不取有無。即真解脫。	是 無 也 但 不 取 有 無 即 真 解 脫 
X63n1223_001:0023c04	問。云何得道。答。以畢竟得為得。問。云何是畢竟得。答。	問 云 何 得 道 答 以 畢 竟 得 為 得 問 云 何 是 畢 竟 得 答 
X63n1223_001:0023c05	無得無無得。是名畢竟得。問。云何是畢竟空。答。無空	無 得 無 無 得 是 名 畢 竟 得 問 云 何 是 畢 竟 空 答 無 空 
X63n1223_001:0023c06	無無空。即名畢竟空。問。云何是真如定。答。無定無無	無 無 空 即 名 畢 竟 空 問 云 何 是 真 如 定 答 無 定 無 無 
X63n1223_001:0023c07	定。即名真如定。經云。無有定法名阿耨多羅三藐三	定 即 名 真 如 定 經 云 無 有 定 法 名 阿 耨 多 羅 三 藐 三 
X63n1223_001:0023c08	菩提。亦無定法如來可說。經云雖修空。不以空為證。	菩 提 亦 無 定 法 如 來 可 說 經 云 雖 修 空 不 以 空 為 證 
X63n1223_001:0023c09	不得作空想。即是也。雖修定。不以定為證。不得作定	不 得 作 空 想 即 是 也 雖 修 定 不 以 定 為 證 不 得 作 定 
X63n1223_001:0023c10	想。即是也。雖得淨。不以淨為證。不得作淨想。即是也。	想 即 是 也 雖 得 淨 不 以 淨 為 證 不 得 作 淨 想 即 是 也 
X63n1223_001:0023c11	若得定。得淨。得一切處無心之時。即作得如是想者。	若 得 定 得 淨 得 一 切 處 無 心 之 時 即 作 得 如 是 想 者 
X63n1223_001:0023c12	皆是妄想。即被繫縛。不名解脫。若得如是之時。了了	皆 是 妄 想 即 被 繫 縛 不 名 解 脫 若 得 如 是 之 時 了 了 
X63n1223_001:0023c13	自知得自在。即不得將此為證。亦不得作如是想時	自 知 得 自 在 即 不 得 將 此 為 證 亦 不 得 作 如 是 想 時 
X63n1223_001:0023c14	得解脫。經云。若起精進心。是妄非精進也。若能心不	得 解 脫 經 云 若 起 精 進 心 是 妄 非 精 進 也 若 能 心 不 
X63n1223_001:0023c15	妄。精進無有涯。	妄 精 進 無 有 涯 
X63n1223_001:0023c16	問。云何是中道。答。無中間。亦無二邊。即中道也。云何	問 云 何 是 中 道 答 無 中 間 亦 無 二 邊 即 中 道 也 云 何 
X63n1223_001:0023c17	是二邊。答。為有彼心。有此心。即是二邊。云何名彼心。	是 二 邊 答 為 有 彼 心 有 此 心 即 是 二 邊 云 何 名 彼 心 
X63n1223_001:0023c18	此心。答。外縛色聲。名為彼心。內起妄念。名為此心。若	此 心 答 外 縛 色 聲 名 為 彼 心 內 起 妄 念 名 為 此 心 若 
X63n1223_001:0023c19	於外不染色。即名無彼心。內不生妄念。即名無此心。	於 外 不 染 色 即 名 無 彼 心 內 不 生 妄 念 即 名 無 此 心 
X63n1223_001:0023c20	此非二邊也。心既無二邊。中亦何有哉。得如是者。即	此 非 二 邊 也 心 既 無 二 邊 中 亦 何 有 哉 得 如 是 者 即 
X63n1223_001:0023c21	名中道。真如來道。如來道者。即一切覺人解脫也。經	名 中 道 真 如 來 道 如 來 道 者 即 一 切 覺 人 解 脫 也 經 
X63n1223_001:0023c22	云。虗空無中邊。諸佛身亦然。然一切色空者。即一切	云 虗 空 無 中 邊 諸 佛 身 亦 然 然 一 切 色 空 者 即 一 切 
X63n1223_001:0023c23	處無心也。一切處無心者。即一切色性空。二義無別。	處 無 心 也 一 切 處 無 心 者 即 一 切 色 性 空 二 義 無 別 
X63n1223_001:0023c24	亦名色空。亦名色無法也。汝若離一切處無心。得菩	亦 名 色 空 亦 名 色 無 法 也 汝 若 離 一 切 處 無 心 得 菩 
X63n1223_001:0024a01	提解脫。涅槃寂滅。禪定見性者。非也。一切處無心者。	提 解 脫 涅槃寂滅 禪 定 見 性 者 非 也 一 切 處 無 心 者 
X63n1223_001:0024a02	即修菩提．解脫．涅槃．寂滅．禪定。乃至六度。皆見性處。	即 修 菩 提 解 脫 涅 槃 寂 滅 禪 定 乃 至 六 度 皆 見 性 處 
X63n1223_001:0024a03	何以故。金剛經云無有少法可得。是名阿耨多羅三	何 以 故 金 剛 經 云 無 有 少 法 可 得 是 名 阿 耨 多 羅 三 
X63n1223_001:0024a04	藐三菩提也。	藐 三 菩 提 也 
X63n1223_001:0024a05	問。若有修一切諸行。具足成就。得受記否。答。不得。問。	問 若 有 修 一切諸行 具 足 成 就 得 受 記 否 答 不 得 問 
X63n1223_001:0024a06	若以一切法無修得成就。得受記否。答。不得。問。若恁	若 以 一 切 法 無 修 得 成 就 得 受 記 否 答 不 得 問 若 恁 
X63n1223_001:0024a07	麼時。當以何法而得受記。答。不以有行。亦不以無行。	麼 時 當 以 何 法 而 得 受 記 答 不 以 有 行 亦 不 以 無 行 
X63n1223_001:0024a08	即得受記。何以故。維摩經云。諸行性相。悉皆無常。涅	即 得 受 記 何 以 故 維 摩 經 云 諸 行 性 相 悉 皆 無 常 涅 
X63n1223_001:0024a09	槃經云。佛告迦葉。諸行是常。無有是處。汝但一切處	槃 經 云 佛 告 迦 葉 諸 行 是 常 無 有 是 處 汝 但 一 切 處 
X63n1223_001:0024a10	無心。即無諸行。亦無無行。即名受記。所言一切處無	無 心 即 無 諸 行 亦 無 無 行 即 名 受 記 所 言 一 切 處 無 
X63n1223_001:0024a11	心者。無憎愛心。是言憎愛者見好事不起愛心。即名	心 者 無 憎 愛 心 是 言 憎 愛 者 見 好 事 不 起 愛 心 即 名 
X63n1223_001:0024a12	無愛心也。見惡事亦不起憎心。即名無憎心也。無愛	無 愛 心 也 見 惡 事 亦 不 起 憎 心 即 名 無 憎 心 也 無 愛 
X63n1223_001:0024a13	者。即名無染心。即是色性空也。色性空者。即是萬緣	者 即 名 無 染 心 即 是 色 性 空 也 色 性 空 者 即 是 萬 緣 
X63n1223_001:0024a14	俱絕。萬緣俱絕者。自然解脫。汝細看之。若未惺惺了	俱 絕 萬 緣 俱 絕 者 自 然 解 脫 汝 細 看 之 若 未 惺 惺 了 
X63n1223_001:0024a15	時。即須早問。勿使空度。汝等若依此教修。不解脫者。	時 即 須 早 問 勿 使 空 度 汝 等 若 依 此 教 修 不 解 脫 者 
X63n1223_001:0024a16	吾即終身為汝受大地獄。吾若誑汝者。吾當所生處	吾 即 終 身 為 汝 受 大 地 獄 吾 若 誑 汝 者 吾 當 所 生 處 
X63n1223_001:0024a17	為師子虎狼所食。汝若不依教。自不勤修。即不知也。	為 師 子 虎 狼 所 食 汝 若 不 依 教 自 不 勤 修 即 不 知 也 
X63n1223_001:0024a18	一失人身。萬劫不復。努力。努力。須合知爾。	一 失 人 身 萬 劫 不 復 努 力 努 力 須 合 知 爾 
X63n1223_001:0024a19	頓悟入道要門論卷上	頓 悟 入 道 要 門 論 卷 上 
