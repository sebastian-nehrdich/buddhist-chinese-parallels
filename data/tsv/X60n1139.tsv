X60n1139_001:0822a03	體仁要術一卷	體 仁 要 術 一 卷 
X60n1139_001:0822a06	文星閣重整放生會引彭紹升	文 星 閣 重 整 放 生 會 引 彭 紹 升 
X60n1139_001:0822a07	文星閣放生會。肇自我先曾祖南畇府君。迄今數十	文 星 閣 放 生 會 肇 自 我 先 曾 祖 南 畇 府 君 迄 今 數 十 
X60n1139_001:0822a08	年矣。乾隆三十九年。始闢放生池於南園木杏橋。畜	年 矣 乾 隆 三 十 九 年 始 闢 放 生 池 於 南 園 木 杏 橋 畜 
X60n1139_001:0822a09	生魚為獨盛。而閣中別籓隙地。養羊豕雞鶩之屬。滿	生 魚 為 獨 盛 而 閣 中 別 籓 隙 地 養 羊 豕 雞 鶩 之 屬 滿 
X60n1139_001:0822a10	則送之雲棲。頃四五年間。歲靡食料錢至六七十緡。	則 送 之 雲 棲 頃 四 五 年 間 歲 靡 食 料 錢 至 六 七 十 緡 
X60n1139_001:0822a11	而與會者落落不過數人。罄所入。猶不能足。則魚鳥	而 與 會 者 落 落 不 過 數 人 罄 所 入 猶 不 能 足 則 魚 鳥 
X60n1139_001:0822a12	之得蒙其利者少矣。今擬重整前會。糾司月十二人。	之 得 蒙 其 利 者 少 矣 今 擬 重 整 前 會 糾 司 月 十 二 人 
X60n1139_001:0822a13	人持簿一本。歲募人出錢三百六十。十之得三千六	人 持 簿 一 本 歲 募 人 出 錢 三 百 六 十 十 之 得 三 千 六 
X60n1139_001:0822a14	百。為一股。積十二股。得錢四十千有奇。隨時買放生	百 為 一 股 積 十 二 股 得 錢 四 十 千 有 奇 隨 時 買 放 生 
X60n1139_001:0822a15	物。有餘則以充食料。闕則募人為代。如是漸增倍屣	物 有 餘 則 以 充 食 料 闕 則 募 人 為 代 如 是 漸 增 倍 屣 
X60n1139_001:0822a16	無算。其有田之家。量捐食料。便可抵錢。歲以二月三	無 算 其 有 田 之 家 量 捐 食 料 便 可 抵 錢 歲 以 二 月 三 
X60n1139_001:0822a17	日。通名於桂香殿。冬盡則倩僧誦經。迴向西方淨土。	日 通 名 於 桂 香 殿 冬 盡 則 倩 僧 誦 經 迴 向 西方淨土 
X60n1139_001:0822a18	俾施者受者。作長壽因。種菩提果。但能盡壽為期。勤	俾 施 者 受 者 作 長 壽 因 種 菩 提 果 但 能 盡 壽 為 期 勤 
X60n1139_001:0822a19	行匪懈。其為福德不可思議。第恐諸仁者偶發善心。	行 匪 懈 其 為 福 德 不可思議 第 恐 諸 仁 者 偶 發 善 心 
X60n1139_001:0822a20	旋復退墮。察其根原。不無蔽障。約舉大概。釐為八條。	旋 復 退 墮 察 其 根 原 不 無 蔽 障 約 舉 大 概 釐 為 八 條 
X60n1139_001:0822a21	勿謂迂談。幸垂聽覽。	勿 謂 迂 談 幸 垂 聽 覽 
X60n1139_001:0822a22	或謂性有五常。道兼萬善。惟茲濡沫之恩。豈合含宏	或 謂 性 有 五 常 道 兼 萬 善 惟 茲 濡 沫 之 恩 豈 合 含 宏 
X60n1139_001:0822a23	之量。不知五常之德。惟仁最先。萬善之門。惟愛斯溥。	之 量 不 知 五 常 之 德 惟 仁 最 先 萬 善 之 門 惟 愛 斯 溥 
X60n1139_001:0822a24	舍一牛信可保民。放一麑果堪託國。愛我生而及彼	舍 一 牛 信 可 保 民 放 一 麑 果 堪 託 國 愛 我 生 而 及 彼 
X60n1139_001:0822b01	生。斯為絜矩。止我殺以救人殺。是謂推恩。覆簣終必	生 斯 為 絜 矩 止 我 殺 以 救 人 殺 是 謂 推 恩 覆 簣 終 必 
X60n1139_001:0822b02	成山。涓流何難到海。	成 山 涓 流 何 難 到 海 
X60n1139_001:0822b03	或謂自親及民。自民及物。等差既別。緩急宜分。不知	或 謂 自 親 及 民 自 民 及 物 等 差 既 別 緩 急 宜 分 不 知 
X60n1139_001:0822b04	禍莫慘於危亡。施莫先於觳觫。即今耕鑿之民。久離	禍 莫 慘 於 危 亡 施 莫 先 於 觳 觫 即 今 耕 鑿 之 民 久 離 
X60n1139_001:0822b05	於湯火。自昔刀兵之劫。孰慘於庖厨。向涸轍而驚心。	於 湯 火 自 昔 刀 兵 之 劫 孰 慘 於 庖 厨 向 涸 轍 而 驚 心 
X60n1139_001:0822b06	忍吝一杯之水。過屠門而大嚼。誰聞半夜之聲。	忍 吝 一 杯 之 水 過 屠 門 而 大 嚼 誰 聞 半 夜 之 聲 
X60n1139_001:0822b07	或謂天生飛走。本以養人。物實蠢頑。放之何益。不知	或 謂 天 生 飛 走 本 以 養 人 物 實 蠢 頑 放 之 何 益 不 知 
X60n1139_001:0822b08	天惟普覆。人畜齊觀。物盡貪生。自它一體。如謂以肉	天 惟 普 覆 人 畜 齊 觀 物 盡 貪 生 自 它 一 體 如 謂 以 肉 
X60n1139_001:0822b09	養人。不宜更生蔬穀。將欲貴人賤畜。奈何自比豺狼。	養 人 不 宜 更 生 蔬 穀 將 欲 貴 人 賤 畜 奈 何 自 比 豺 狼 
X60n1139_001:0822b10	苟仁術之未充。亦兩閒之棄物。不知責己。莫妄窺天。	苟 仁 術 之 未 充 亦 兩 閒 之 棄 物 不 知 責 己 莫 妄 窺 天 
X60n1139_001:0822b11	或謂易尚大烹。禮崇特殺。既釣弋之弗廢。寧魚鳥之	或 謂 易 尚 大 烹 禮 崇 特 殺 既 釣 弋 之 弗 廢 寧 魚 鳥 之 
X60n1139_001:0822b12	堪憐。不知樂奏九成。虞廷有率舞之瑞。網開三面。商	堪 憐 不 知 樂 奏 九 成 虞 廷 有 率 舞 之 瑞 網 開 三 面 商 
X60n1139_001:0822b13	書垂咸若之文。惟量擴於靡遺。斯澤流於無外。所以	書 垂 咸 若 之 文 惟 量 擴 於 靡 遺 斯 澤 流 於 無 外 所 以 
X60n1139_001:0822b14	賜生必畜。依然疏水之風。拱雉有心邈矣。山梁之作。	賜 生 必 畜 依 然 疏 水 之 風 拱 雉 有 心 邈 矣 山 梁 之 作 
X60n1139_001:0822b15	倘殺機之未盡。何大德之能充。	倘 殺 機 之 未 盡 何 大 德 之 能 充 
X60n1139_001:0822b16	或謂一方之內。一日之間。所殺甚多。所放甚少。以此	或 謂 一 方 之 內 一 日 之 間 所 殺 甚 多 所 放 甚 少 以 此 
X60n1139_001:0822b17	準彼。曷能相救。不知大旱之年。一渠之水。亦可活數	準 彼 曷 能 相 救 不 知 大 旱 之 年 一 渠 之 水 亦 可 活 數 
X60n1139_001:0822b18	畝之田。大寒之日。一領之裘。亦可甦一人之命。始以	畝 之 田 大 寒 之 日 一 領 之 裘 亦 可 甦 一 人 之 命 始 以 
X60n1139_001:0822b19	生而護殺。繼轉殺以全生。但使願力堅牢。決定諸魔	生 而 護 殺 繼 轉 殺 以 全 生 但 使 願 力 堅 牢 決 定 諸 魔 
X60n1139_001:0822b20	退散。	退 散 
X60n1139_001:0822b21	或謂居常食肉。此日放生。一暴十寒。於事何補。不知	或 謂 居 常 食 肉 此 日 放 生 一 暴 十 寒 於 事 何 補 不 知 
X60n1139_001:0822b22	右手抶人。左手扶人。扶者之恩。稍可抵夫抶者之毒。	右 手 抶 人 左 手 扶 人 扶 者 之 恩 稍 可 抵 夫 抶 者 之 毒 
X60n1139_001:0822b23	千日謗佛。一日念佛。謗者之罪。猶或消於念者之誠。	千 日 謗 佛 一 日 念 佛 謗 者 之 罪 猶 或 消 於 念 者 之 誠 
X60n1139_001:0822b24	但生機之勃發。即天理之昭彰。惟當舍舊以圖新。豈	但 生 機 之 勃 發 即 天 理 之 昭 彰 惟 當 舍 舊 以 圖 新 豈 
X60n1139_001:0822c01	可順流而不反。	可 順 流 而 不 反 
X60n1139_001:0822c02	或謂檻籠甫脫。而弋伺於林。網罟乍離。而餌垂於岸。	或 謂 檻 籠 甫 脫 而 弋 伺 於 林 網 罟 乍 離 而 餌 垂 於 岸 
X60n1139_001:0822c03	直進退之無門。雖慈悲其曷濟。不知臨決之囚。但願	直 進 退 之 無 門 雖 慈 悲 其 曷 濟 不 知 臨 決 之 囚 但 願 
X60n1139_001:0822c04	緩須臾之死。再生之賜。亦已游覆載之寬。殺者自殺。	緩 須 臾 之 死 再 生 之 賜 亦 已 游 覆 載 之 寬 殺 者 自 殺 
X60n1139_001:0822c05	固定業之難逃。生者自生。庶此心之克盡。	固 定 業 之 難 逃 生 者 自 生 庶 此 心 之 克 盡 
X60n1139_001:0822c06	或謂惻隱所萌。祗由乍見。生滅既盡。乃契真如。何容	或 謂 惻 隱 所 萌 祗 由 乍 見 生 滅 既 盡 乃 契 真 如 何 容 
X60n1139_001:0822c07	著相而求。豈識無為之道。不知乍見之心。本來常住。	著 相 而 求 豈 識 無 為 之 道 不 知 乍 見 之 心 本 來 常 住 
X60n1139_001:0822c08	惟常住故。不緣對境而昏。真如之法。不舍有為。惟有	惟 常 住 故 不 緣 對 境 而 昏 真 如 之 法 不 舍 有 為 惟 有 
X60n1139_001:0822c09	為故。不墮偏空之執。苟定作無為之解。亦何殊著相	為 故 不 墮 偏 空 之 執 苟 定 作 無 為 之 解 亦 何 殊 著 相 
X60n1139_001:0822c10	之愚。斯邪遁之所歸。必破除而毋惑。	之 愚 斯 邪 遁 之 所 歸 必 破 除 而 毋 惑 
X60n1139_001:0822c11	文星閣建放生會疏薛起鳳	文 星 閣 建 放 生 會 疏 薛 起 鳳 
X60n1139_001:0822c12	伏以天地定位。大德曰生。聖人成能。神武不殺。三才	伏 以 天 地 定 位 大 德 曰 生 聖 人 成 能 神 武 不 殺 三 才 
X60n1139_001:0822c13	參立。人惟沖氣之和。四德兼行。元乃資生之本。推氣	參 立 人 惟 沖 氣 之 和 四 德 兼 行 元 乃 資 生 之 本 推 氣 
X60n1139_001:0822c14	初於形始。百族一原。驗敦化於川流。並育不害。浮沉	初 於 形 始 百 族 一 原 驗 敦 化 於 川 流 並 育 不 害 浮 沉 
X60n1139_001:0822c15	升降。絪縕化醇。凡諸含識。莫不懷生。屬在有情。皆知	升 降 絪 縕 化 醇 凡 諸 含 識 莫 不 懷 生 屬 在 有 情 皆 知 
X60n1139_001:0822c16	愛命。式觀泰古。世質民湻。人與物而相忘。物與人而	愛 命 式 觀 泰 古 世 質 民 湻 人 與 物 而 相 忘 物 與 人 而 
X60n1139_001:0822c17	共治。毨毛孳尾。但紀春秋。雨走風飛。無傷獝狘。鳥巢	共 治 毨 毛 孳 尾 但 紀 春 秋 雨 走 風 飛 無 傷 獝 狘 鳥 巢 
X60n1139_001:0822c18	可俯。游魚不驚。是以麟鳳在郊。龜龍馴沼。民無夭札。	可 俯 游 魚 不 驚 是 以 麟 鳳 在 郊 龜 龍 馴 沼 民 無 夭 札 
X60n1139_001:0822c19	物不虔劉。道光五紀之前。春在三皇之世。所謂各正	物 不 虔 劉 道 光 五 紀 之 前 春 在 三 皇 之 世 所 謂 各 正 
X60n1139_001:0822c20	性命。保合太和。不識不知順帝之則。孔子所由嘆息	性 命 保 合 太 和 不 識 不 知 順 帝 之 則 孔 子 所 由 嘆 息 
X60n1139_001:0822c21	大同。老氏所以能知古始者也。自人心日鑿。太樸漸	大 同 老 氏 所 以 能 知 古 始 者 也 自 人 心 日 鑿 太 樸 漸 
X60n1139_001:0822c22	雕。欲念滋騰。襍氣周作。茹毛飲血。而並有爭心。肉食	雕 欲 念 滋 騰 襍 氣 周 作 茹 毛 飲 血 而 並 有 爭 心 肉 食 
X60n1139_001:0822c23	蠶衣。遂緣為故習。網綸矰矢。彌岡被淵。鱻腊割烹。充	蠶 衣 遂 緣 為 故 習 網 綸 矰 矢 彌 岡 被 淵 鱻 腊 割 烹 充 
X60n1139_001:0822c24	庖登爼。日用不察。同符自然。雖以上帝好生。不能拯	庖 登 爼 日 用 不 察 同 符 自 然 雖 以 上 帝 好 生 不 能 拯 
X60n1139_001:0823a01	物於刀七之下。羣生乞命。無以籲天於鼎鑊之中。因	物 於 刀 七 之 下 羣 生 乞 命 無 以 籲 天 於 鼎 鑊 之 中 因 
X60n1139_001:0823a02	此殺機。遂成劫運。水火兵戈之難作。旱潦疾疫之患	此 殺 機 遂 成 劫 運 水 火 兵 戈 之 難 作 旱 潦 疾 疫 之 患 
X60n1139_001:0823a03	興。理非外來。端由自致矣。聖人順人情而為之節。不	興 理 非 外 來 端 由 自 致 矣 聖 人 順 人 情 而 為 之 節 不 
X60n1139_001:0823a04	得已而去其奢。六府土穀惟修。九門罝罘毋出。聞聲	得 已 而 去 其 奢 六 府 土 穀 惟 修 九 門 罝 罘 毋 出 聞 聲 
X60n1139_001:0823a05	見殺。仁遠乎庖厨。元酒太羮。味遺於大饗。曲施禮教。	見 殺 仁 遠 乎 庖 厨 元 酒 太 羮 味 遺 於 大 饗 曲 施 禮 教 
X60n1139_001:0823a06	隱寓慈悲。洎乎教演西迦。化行東土。流水救涸。寶勝	隱 寓 慈 悲 洎 乎 教 演 西 迦 化 行 東 土 流 水 救 涸 寶 勝 
X60n1139_001:0823a07	稱名。普通唱斷肉之文。大歷刊放生之石。嫗煦萬類。	稱 名 普 通 唱 斷 肉 之 文 大 歷 刊 放 生 之 石 嫗 煦 萬 類 
X60n1139_001:0823a08	濟拔三塗。他如鑿沼養魚。投弓謝鹿。放龜救蟻。縱鯉	濟 拔 三 塗 他 如 鑿 沼 養 魚 投 弓 謝 鹿 放 龜 救 蟻 縱 鯉 
X60n1139_001:0823a09	活禽。載在簡編。俱彰福應。況乃尚稽往蹟。窮測化工。	活 禽 載 在 簡 編 俱 彰 福 應 況 乃 尚 稽 往 蹟 窮 測 化 工 
X60n1139_001:0823a10	鴈亦名王。鹿能生女。白帝之子為蛇。王母之伻為雀。	鴈 亦 名 王 鹿 能 生 女 白 帝 之 子 為 蛇 王 母 之 伻 為 雀 
X60n1139_001:0823a11	青衣童子。留方藥於人間。元繡丈夫。動風雷於江上。	青 衣 童 子 留 方 藥 於 人 間 元 繡 丈 夫 動 風 雷 於 江 上 
X60n1139_001:0823a12	斯則化機潛運。幽感難窺。知微知顯。其神其聖。類非	斯 則 化 機 潛 運 幽 感 難 窺 知 微 知 顯 其 神 其 聖 類 非 
X60n1139_001:0823a13	思議所得而詳。情識可得而及者已。欽惟　元皇帝	思 議 所 得 而 詳 情 識 可 得 而 及 者 已 欽 惟 元 皇 帝 
X60n1139_001:0823a14	君殿下。長善體元。為民永命。盡人性以盡物性。道在	君 殿 下 長 善 體 元 為 民 永 命 盡 人 性 以 盡 物 性 道 在 
X60n1139_001:0823a15	至誠。善救物而善救人。功符大造。弟子等誓心懺罪。	至 誠 善 救 物 而 善 救 人 功 符 大 造 弟 子 等 誓 心 懺 罪 
X60n1139_001:0823a16	發願酬恩。幸荷生成。叨聞訓誡。欲達性天之路。先憑	發 願 酬 恩 幸 荷 生 成 叨 聞 訓 誡 欲 達 性 天 之 路 先 憑 
X60n1139_001:0823a17	功德之門。竊見蘇州人物殷昌。風俗奢泰。水居陸產。	功 德 之 門 竊 見 蘇 州 人 物 殷 昌 風 俗 奢 泰 水 居 陸 產 
X60n1139_001:0823a18	塞谷盈川。漁戶屠門。連街列市。傷殘物命。數溢河沙。	塞 谷 盈 川 漁 戶 屠 門 連 街 列 市 傷 殘 物 命 數 溢 河 沙 
X60n1139_001:0823a19	恣養色身。空填天塹。懼干業報。淪歷無窮。既不能使	恣 養 色 身 空 填 天 塹 懼 干 業 報 淪 歷 無 窮 既 不 能 使 
X60n1139_001:0823a20	大地為嘉林。滄海為靈囿。不得不資依善地迎導生	大 地 為 嘉 林 滄 海 為 靈 囿 不 得 不 資 依 善 地 迎 導 生 
X60n1139_001:0823a21	機。近推一念之仁。曲全眾生之命。文星閣舊有放生	機 近 推 一 念 之 仁 曲 全 眾 生 之 命 文 星 閣 舊 有 放 生 
X60n1139_001:0823a22	會。今願共捨淨財。續修善事。各憑願力。隨所見聞。充	會 今 願 共 捨 淨 財 續 修 善 事 各 憑 願 力 隨 所 見 聞 充 
X60n1139_001:0823a23	惻隱之端。由不忍達之於所忍。順清寧之性。念吾生	惻 隱 之 端 由 不 忍 達 之 於 所 忍 順 清 寧 之 性 念 吾 生 
X60n1139_001:0823a24	不異於他生。庶幾善氣熏烝。吉祥來止。三災不作。八	不 異 於 他 生 庶 幾 善 氣 熏 烝 吉 祥 來 止 三 災 不 作 八 
X60n1139_001:0823b01	難潛消。陰陽和而風雨時。物阜成而民康壽。用敢潔	難 潛 消 陰 陽 和 而 風 雨 時 物 阜 成 而 民 康 壽 用 敢 潔 
X60n1139_001:0823b02	齊對越。激切敷詞。伏望　元皇帝君。施慈忍力。開甘	齊 對 越 激 切 敷 詞 伏 望 元 皇 帝 君 施 慈 忍 力 開 甘 
X60n1139_001:0823b03	露門。憫彼羣迷。牖其淨信。務使人人發同體之悲。更	露 門 憫 彼 羣 迷 牖 其 淨 信 務 使 人 人 發 同 體 之 悲 更 
X60n1139_001:0823b04	冀世世結放生之社。自胞暨與。均遊浩蕩之天。以愛	冀 世 世 結 放 生 之 社 自 胞 暨 與 均 遊 浩 蕩 之 天 以 愛 
X60n1139_001:0823b05	全仁。共享安恬之樂。固十地之福種。實萬善之資糧。	全 仁 共 享 安 恬 之 樂 固 十 地 之 福 種 實 萬 善 之 資 糧 
X60n1139_001:0823b06	欲令充周。尚希相協。不勝戰慄悚惶之至。謹奉疏以	欲 令 充 周 尚 希 相 協 不 勝 戰 慄 悚 惶 之 至 謹 奉 疏 以 
X60n1139_001:0823b07	聞。	聞 
X60n1139_001:0823b08	放生會回向文彭紹升	放 生 會 回 向 文 彭 紹 升 
X60n1139_001:0823b09	弟子紹升。願度有情。同生淨土。故於本縣文星閣舉	弟 子 紹 升 願 度 有 情 同 生 淨 土 故 於 本 縣 文 星 閣 舉 
X60n1139_001:0823b10	放生會。為現前諸眾生等。皈命三尊。稱揚佛號。願諸	放 生 會 為 現 前 諸 眾 生 等 皈 命 三 尊 稱 揚 佛 號 願 諸 
X60n1139_001:0823b11	眾生。仗　佛慈悲。等蒙攝受。從於今日。盡未來際。斷	眾 生 仗 佛 慈 悲 等 蒙 攝 受 從 於 今 日 盡未來際 斷 
X60n1139_001:0823b12	諸恐怖。竭諸煩惱。更不相吞相噬相爭相殺。進修佛	諸 恐 怖 竭 諸 煩 惱 更 不 相 吞 相 噬 相 爭 相 殺 進 修 佛 
X60n1139_001:0823b13	法。脫離苦海。更為與會弟子等。懺除無始以來殺生	法 脫 離 苦 海 更 為 與 會 弟 子 等 懺 除 無 始 以 來 殺 生 
X60n1139_001:0823b14	食肉種種罪緣。願令所殺眾生。所食眾生。仗　佛慈	食 肉 種 種 罪 緣 願 令 所 殺 眾 生 所 食 眾 生 仗 佛 慈 
X60n1139_001:0823b15	悲。等蒙攝受。化怨毒心。歡喜相向。得生善道。共沐洪	悲 等 蒙 攝 受 化 怨 毒 心 歡 喜 相 向 得 生 善 道 共 沐 洪 
X60n1139_001:0823b16	波。惟願弟子等。既生安養。還入娑婆。普化眾生。永斷	波 惟 願 弟 子 等 既 生 安 養 還 入 娑 婆 普 化 眾 生 永 斷 
X60n1139_001:0823b17	殺因。住無盡壽。善根回向不退菩提。恭望　如來。證	殺 因 住 無 盡 壽 善 根 回 向 不 退 菩 提 恭 望 如 來 證 
X60n1139_001:0823b18	知我願。真實不虗。三有四恩。同圓種智。	知 我 願 真 實 不 虗 三 有 四 恩 同 圓 種 智 
X60n1139_001:0823b19	南園放生池碑彭紹升	南 園 放 生 池 碑 彭 紹 升 
X60n1139_001:0823b20	蘇州。古澤國也。環州之水。其大者為江為湖。小者為	蘇 州 古 澤 國 也 環 州 之 水 其 大 者 為 江 為 湖 小 者 為 
X60n1139_001:0823b21	瀆為港為溪。至不可悉數。凡水居諸眾生。若巨若細。	瀆 為 港 為 溪 至 不 可 悉 數 凡 水 居 諸 眾 生 若 巨 若 細 
X60n1139_001:0823b22	以蕃以育。宜無所不容。然而取之者日繁。操之者日	以 蕃 以 育 宜 無 所 不 容 然 而 取 之 者 日 繁 操 之 者 日 
X60n1139_001:0823b23	蹙。環而顧焉。幾一鱗一介之安其居而樂其生也。難	蹙 環 而 顧 焉 幾 一 鱗 一 介 之 安 其 居 而 樂 其 生 也 難 
X60n1139_001:0823b24	矣。哀哉。於是吾黨諸賢。發慈悲心。依菩薩行。既月舉	矣 哀 哉 於 是 吾 黨 諸 賢 發 慈 悲 心 依 菩 薩 行 既 月 舉 
X60n1139_001:0823c01	放生會。遂因園為池。與之安宅。延僧守之。取流水長	放 生 會 遂 因 園 為 池 與 之 安 宅 延 僧 守 之 取 流 水 長 
X60n1139_001:0823c02	者救魚故事。顏其所曰流水禪居。俾諸眾生。永斷殺	者 救 魚 故 事 顏 其 所 曰 流 水 禪 居 俾 諸 眾 生 永 斷 殺 
X60n1139_001:0823c03	因。克遂生性。不離方隅。如縱大壑。沐日浴月。騰波躍	因 克 遂 生 性 不 離 方 隅 如 縱 大 壑 沐 日 浴 月 騰 波 躍 
X60n1139_001:0823c04	雲。樂我太平。長爾孫子。洋洋乎聖人之道。皡皡乎王	雲 樂 我 太 平 長 爾 孫 子 洋 洋 乎 聖 人 之 道 皡 皡 乎 王 
X60n1139_001:0823c05	者之風。觀於此者。不知手之舞之足之蹈之也。知歸	者 之 風 觀 於 此 者 不 知 手 之 舞 之 足 之 蹈 之 也 知 歸 
X60n1139_001:0823c06	學人與是勝緣。合掌贊嘆。為之銘曰。	學 人 與 是 勝 緣 合 掌 贊 嘆 為 之 銘 曰 
X60n1139_001:0823c07	　天生萬族　　既奠厥居　　鳥有山林　　魚有江湖	 天 生 萬 族 既 奠 厥 居 鳥 有 山 林 魚 有 江 湖 
X60n1139_001:0823c08	　各靖封疆　　罔相凌轢　　保合太和　　與天無極	 各 靖 封 疆 罔 相 凌 轢 保 合 太 和 與 天 無 極 
X60n1139_001:0823c09	　人為物靈　　胡不自思　　弱肉強食　　安知是非	 人 為 物 靈 胡 不 自 思 弱 肉 強 食 安 知 是 非 
X60n1139_001:0823c10	　靜觀本來　　何人何物　　在宥天下　　清寧合一	 靜 觀 本 來 何 人 何 物 在 宥 天 下 清 寧 合 一 
X60n1139_001:0823c11	　習心所錮　　殺業熾然　　弋靡餘林　　網無遺川	 習 心 所 錮 殺 業 熾 然 弋 靡 餘 林 網 無 遺 川 
X60n1139_001:0823c12	　嗟爾人斯　　孰不惡死　　棘芒刺身　　呼痛曷已	 嗟 爾 人 斯 孰 不 惡 死 棘 芒 刺 身 呼 痛 曷 已 
X60n1139_001:0823c13	　縱爾口腹　　烹肥擊鮮　　刀砧所過　　黑眚彌天	 縱 爾 口 腹 烹 肥 擊 鮮 刀 砧 所 過 黑 眚 彌 天 
X60n1139_001:0823c14	　勿謂是魚　　其形甚細　　苟含生性　　天地同氣	 勿 謂 是 魚 其 形 甚 細 苟 含 生 性 天 地 同 氣 
X60n1139_001:0823c15	　爾食是魚　　傷天地根　　曾不自覺　　爾心則昏	 爾 食 是 魚 傷 天 地 根 曾 不 自 覺 爾 心 則 昏 
X60n1139_001:0823c16	　爾有室家　　魚有妻子　　相呴相濡　　至於沒齒	 爾 有 室 家 魚 有 妻 子 相 呴 相 濡 至 於 沒 齒 
X60n1139_001:0823c17	　易刀而殺　　遲速惟均　　爾不愛魚　　胡不愛身	 易 刀 而 殺 遲 速 惟 均 爾 不 愛 魚 胡 不 愛 身 
X60n1139_001:0823c18	　嗟爾人斯　　夢夢三世　　智眼觀之　　通一無二	 嗟 爾 人 斯 夢 夢 三 世 智 眼 觀 之 通 一 無 二 
X60n1139_001:0823c19	　流離太子　　昔為人漁　　魚化為王　　殺人如魚	 流 離 太 子 昔 為 人 漁 魚 化 為 王 殺 人 如 魚 
X60n1139_001:0823c20	　是業所成　　如轆轤轉　　易危履霜　　由不早辨	 是 業 所 成 如 轆 轤 轉 易 危 履 霜 由 不 早 辨 
X60n1139_001:0823c21	　佛言孔言　　異口同音　　大德曰生　　孔心佛心	 佛 言 孔 言 異口同音 大 德 曰 生 孔 心 佛 心 
X60n1139_001:0823c22	　救物之生　　戒爾之殺　　以生止殺　　是對治法	 救 物 之 生 戒 爾 之 殺 以 生 止 殺 是 對 治 法 
X60n1139_001:0823c23	　無我無物　　當生不生　　我生物生　　同歸覺城	 無 我 無 物 當 生 不 生 我 生 物 生 同 歸 覺 城 
X60n1139_001:0823c24	彭氏放生池碑彭紹升	彭 氏 放 生 池 碑 彭 紹 升 
X60n1139_001:0824a01	乾隆十七年。先大人督學浙江。過里居。命兒子紹謙	乾 隆 十 七 年 先 大 人 督 學 浙 江 過 里 居 命 兒 子 紹 謙 
X60n1139_001:0824a02	等。規舍後隙地為園。因其窪為池。池廣可半畝。植以	等 規 舍 後 隙 地 為 園 因 其 窪 為 池 池 廣 可 半 畝 植 以 
X60n1139_001:0824a03	荷。稍畜鯽鯉諸魚。其後數年。紹升讀書園中。又時買	荷 稍 畜 鯽 鯉 諸 魚 其 後 數 年 紹 升 讀 書 園 中 又 時 買 
X60n1139_001:0824a04	市上魚。縱之。玩其泳游以為樂。積二十餘年。池中魚	市 上 魚 縱 之 玩 其 泳 游 以 為 樂 積 二 十 餘 年 池 中 魚 
X60n1139_001:0824a05	日充仞。而吾家服屬子姓。其生長於二十餘年間者。	日 充 仞 而 吾 家 服 屬 子 姓 其 生 長 於 二 十 餘 年 間 者 
X60n1139_001:0824a06	且不下三十許人。承天地之施。沐太平之化。我生物	且 不 下 三 十 許 人 承 天 地 之 施 沐 太 平 之 化 我 生 物 
X60n1139_001:0824a07	生。非彼非此。日引月長。並育無害。紹升於是請於先	生 非 彼 非 此 日 引 月 長 並 育 無 害 紹 升 於 是 請 於 先 
X60n1139_001:0824a08	大人。立碑池上。顏曰收生池。爰為之銘。以示我後人。	大 人 立 碑 池 上 顏 曰 收 生 池 爰 為 之 銘 以 示 我 後 人 
X60n1139_001:0824a09	銘曰。	銘 曰 
X60n1139_001:0824a10	　池魚索索　　彭氏落落　　池魚烝烝　　彭氏繩繩	 池 魚 索 索 彭 氏 落 落 池 魚 烝 烝 彭 氏 繩 繩 
X60n1139_001:0824a12	體仁要術(終)	體 仁 要 術 終 
