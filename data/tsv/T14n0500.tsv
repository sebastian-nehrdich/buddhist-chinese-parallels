T14n0500_001:0769a16	羅云忍辱經	羅 云 忍 辱 經 
T14n0500_001:0769a19	西晉沙門法炬譯	西 晉 沙 門 法 炬 譯 
T14n0500_001:0769a20	阿難曰：「吾從佛聞如是。」一時，佛在舍衛國祇	阿 難 曰 吾 從 佛 聞 如 是 一 時 佛 在 舍 衛 國 祇 
T14n0500_001:0769a21	樹給孤獨園，時鶖露子與羅云俱以平旦	樹 給 孤 獨 園 時 鶖 露 子 與 羅 云 俱 以 平 旦 
T14n0500_001:0769a22	著衣法服、執持應器，入城求食。時有輕薄	著 衣 法 服 執 持 應 器 入 城 求 食 時 有 輕 薄 
T14n0500_001:0769a23	者，逢見兩賢。意念曰：「瞿曇沙門第一弟子	者 逢 見 兩 賢 意 念 曰 瞿 曇 沙 門 第 一 弟 子 
T14n0500_001:0769a24	與羅云分衛。」即興毒意，取地沙土，著鶖	與 羅 云 分 衛 即 興 毒 意 取 地 沙 土 著 鶖 
T14n0500_001:0769a25	露子鉢中、擊羅云首。師見羅云血流污面，	露 子 鉢 中 擊 羅 云 首 師 見 羅 云 血 流 污 面 
T14n0500_001:0769a26	師曰：「為佛弟子，慎無含毒，當以慈心愍傷	師 曰 為 佛 弟 子 慎 無 含 毒 當 以 慈 心 愍 傷 
T14n0500_001:0769a27	眾生。世尊常云：『忍者最快，唯慧者能。』吾聞	眾 生 世 尊 常 云 忍 者 最 快 唯 慧 者 能 吾 聞 
T14n0500_001:0769a28	佛戒，終身不犯，吾自攝心，以忍為寶；恣	佛 戒 終 身 不 犯 吾 自 攝 心 以 忍 為 寶 恣 
T14n0500_001:0769a29	心履惡，猶自投火，貢高自見，愚者謂健，不	心 履 惡 猶 自 投 火 貢 高 自 見 愚 者 謂 健 不 
T14n0500_001:0769b01	計殃禍，當還害已。恣心之禍重於須彌，畢	計 殃 禍 當 還 害 已 恣 心 之 禍 重 於 須 彌 畢 
T14n0500_001:0769b02	已年壽以當惡罪，十六分中未減其一。愚	已 年 壽 以 當 惡 罪 十 六 分 中 未 減 其 一 愚 
T14n0500_001:0769b03	人作行惡，向清淨持戒沙門，猶若逆風把	人 作 行 惡 向 清 淨 持 戒 沙 門 猶 若 逆 風 把 
T14n0500_001:0769b04	炬火行，狂愚不捨，必自燒身。弊人懷毒，自	炬 火 行 狂 愚 不 捨 必 自 燒 身 弊 人 懷 毒 自 
T14n0500_001:0769b05	以為慧。如比丘怙沙門四道，為佛弟子，常	以 為 慧 如 比 丘 怙 沙 門 四 道 為 佛 弟 子 常 
T14n0500_001:0769b06	當伏心，惡生即滅，勇中之上。天神帝王，雖	當 伏 心 惡 生 即 滅 勇 中 之 上 天 神 帝 王 雖 
T14n0500_001:0769b07	謂多力，不如忍惡，其力無上。」羅云見血流	謂 多 力 不 如 忍 惡 其 力 無 上 羅 云 見 血 流 
T14n0500_001:0769b08	下交面，臨水澡血而自說曰：「我痛斯須，奈	下 交 面 臨 水 澡 血 而 自 說 曰 我 痛 斯 須 奈 
T14n0500_001:0769b09	彼長苦！斯人惡也，斯地亦惡，余無慍心，悲	彼 長 苦 斯 人 惡 也 斯 地 亦 惡 余 無 慍 心 悲 
T14n0500_001:0769b10	奈彼何？佛是吾尊，教吾大慈。狂悖之人，志	奈 彼 何 佛 是 吾 尊 教 吾 大 慈 狂 悖 之 人 志 
T14n0500_001:0769b11	趣凶虐，沙門默忍，以成高德。凶者狼殘，愚	趣 凶 虐 沙 門 默 忍 以 成 高 德 凶 者 狼 殘 愚 
T14n0500_001:0769b12	人敬焉；沙門守忍，狂愚是輕。斯人惡也，我	人 敬 焉 沙 門 守 忍 狂 愚 是 輕 斯 人 惡 也 我 
T14n0500_001:0769b13	焉能惡歟？輪轉無際，豈一向乎？吾欲以	焉 能 惡 歟 輪 轉 無 際 豈 一 向 乎 吾 欲 以 
T14n0500_001:0769b14	佛至真之經喻誨愚惑，猶以利劍割彼臭	佛 至 真 之 經 喻 誨 愚 惑 猶 以 利 劍 割 彼 臭 
T14n0500_001:0769b15	屍，屍不知痛，非劍之不利，乃死屍之無知。	屍 屍 不 知 痛 非 劍 之 不 利 乃 死 屍 之 無 知 
T14n0500_001:0769b16	以天甘露食彼溷猪，猪捨之走，非甘露之	以 天甘露食 彼 溷 猪 猪 捨 之 走 非 甘 露 之 
T14n0500_001:0769b17	不美，乃臭蟲之所不珍矣。以佛真言，訓世	不 美 乃 臭 蟲 之 所 不 珍 矣 以 佛 真 言 訓 世 
T14n0500_001:0769b18	凶愚，不亦然乎。」師徒俱還。飯竟澡鉢，洗	凶 愚 不 亦 然 乎 師 徒 俱 還 飯 竟 澡 鉢 洗 
T14n0500_001:0769b19	手漱口，俱到佛所，稽首佛足。鶖露子退坐，	手 漱 口 俱 到 佛 所 稽 首 佛 足 鶖 露 子 退 坐 
T14n0500_001:0769b20	具以本末，向佛陳之。世尊告曰：「夫惡心之	具 以 本 末 向 佛 陳 之 世 尊 告 曰 夫 惡 心 之 
T14n0500_001:0769b21	興，興己之衰。輕薄者命終，至于夜半，當入	興 興 己 之 衰 輕 薄 者 命 終 至 于 夜 半 當 入 
T14n0500_001:0769b22	無擇地獄之中。獄鬼加痛，毒無不至。八萬四	無 擇 地 獄 之 中 獄 鬼 加 痛 毒 無 不 至 八 萬 四 
T14n0500_001:0769b23	千歲，其壽乃終。魂神更受含毒蟒身，毒重	千 歲 其 壽 乃 終 魂 神 更 受 含 毒 蟒 身 毒 重 
T14n0500_001:0769b24	還害其身。終而復始，續受蝮形，常食沙	還 害 其 身 終 而 復 始 續 受 蝮 形 常 食 沙 
T14n0500_001:0769b25	土，萬歲乃畢。以瞋恚意向持戒人，故受毒	土 萬 歲 乃 畢 以 瞋 恚 意 向 持 戒 人 故 受 毒 
T14n0500_001:0769b26	身；以沙土投鉢中，故世世食沙土而死。罪	身 以 沙 土 投 鉢 中 故 世 世 食 沙 土 而 死 罪 
T14n0500_001:0769b27	畢乃出，得生為人。母懷之時，常有重病，家	畢 乃 出 得 生 為 人 母 懷 之 時 常 有 重 病 家 
T14n0500_001:0769b28	中日耗，生兒頑鈍，都無手足。其親驚怪，宗	中 日 耗 生 兒 頑 鈍 都 無 手 足 其 親 驚 怪 宗 
T14n0500_001:0769b29	家皆然，曰：『斯何妖？來為不祥。』即取捐之，	家 皆 然 曰 斯 何 妖 來 為 不 祥 即 取 捐 之 
T14n0500_001:0769c01	著于四衢。路人往來無不愕然，或以瓦石	著 于 四 衢 路 人 往 來 無 不 愕 然 或 以 瓦 石 
T14n0500_001:0769c02	擲，或以刀杖，皆擊其頭，蹈腦窮苦，旬月	擲 或 以 刀 杖 皆 擊 其 頭 蹈 腦 窮 苦 旬 月 
T14n0500_001:0769c03	乃死。死後魂神即復更生，輒無手足，頑鈍	乃 死 死 後 魂 神 即 復 更 生 輒 無 手 足 頑 鈍 
T14n0500_001:0769c04	如前，經五百世，重罪乃畢。後乃為人，常有	如 前 經 五 百 世 重 罪 乃 畢 後 乃 為 人 常 有 
T14n0500_001:0769c05	頭痛之患。」世尊重曰：「鶖露子！夫人處世不	頭 痛 之 患 世 尊 重 曰 鶖 露 子 夫 人 處 世 不 
T14n0500_001:0769c06	惟忍者，所生之處，不值佛世、違法遠僧，常	惟 忍 者 所 生 之 處 不 值 佛 世 違 法 遠 僧 常 
T14n0500_001:0769c07	在三塗，終而復始，輒有劫數。若蒙餘福得	在 三 塗 終 而 復 始 輒 有 劫 數 若 蒙 餘 福 得 
T14n0500_001:0769c08	出為人，稟操常愚、凶虐自隨，乃心嫉聖、謗	出 為 人 稟 操 常 愚 凶 虐 自 隨 乃 心 嫉 聖 謗 
T14n0500_001:0769c09	毀至尊，為人醜陋，眾所惡憎，生輒貧窮，仕	毀 至 尊 為 人 醜 陋 眾 所 惡 憎 生 輒 貧 窮 仕 
T14n0500_001:0769c10	不得官，願與意違，天神聖賢所不祐助。夜	不 得 官 願 與 意 違 天 神 聖 賢 所 不 祐 助 夜 
T14n0500_001:0769c11	常惡夢，妖怪首尾，飛禍縱橫，所處不寧，心	常 惡 夢 妖 怪 首 尾 飛 禍 縱 橫 所 處 不 寧 心 
T14n0500_001:0769c12	常恐怖。斯之所由，由不忍伏惡心，故使然	常 恐 怖 斯 之 所 由 由 不 忍 伏 惡 心 故 使 然 
T14n0500_001:0769c13	耳。忍惡行者，所生常安，眾禍消滅。願輒如	耳 忍 惡 行 者 所 生 常 安 眾 禍 消 滅 願 輒 如 
T14n0500_001:0769c14	志，顏貌煒曄，身強少病，財榮尊貴，皆由忍	志 顏 貌 煒 曄 身 強 少 病 財 榮 尊 貴 皆 由 忍 
T14n0500_001:0769c15	辱慈惠濟眾之所致也。忍之為福，身安親	辱 慈 惠 濟 眾 之 所 致 也 忍 之 為 福 身 安 親 
T14n0500_001:0769c16	寧，宗家和興，未嘗不歡。智者深見，迮伏	寧 宗 家 和 興 未 嘗 不 歡 智 者 深 見 迮 伏 
T14n0500_001:0769c17	其心。心者誤人，破家危身，王法所戮，地獄	其 心 心 者 誤 人 破 家 危 身 王 法 所 戮 地 獄 
T14n0500_001:0769c18	燒煮，或為餓鬼，亦為畜生，皆心之過也。」世	燒 煮 或 為 餓 鬼 亦 為 畜 生 皆 心 之 過 也 世 
T14n0500_001:0769c19	尊又曰：「寧以利劍貫腹截肌，自投火中；慎	尊 又 曰 寧 以 利 劍 貫 腹 截 肌 自 投 火 中 慎 
T14n0500_001:0769c20	無履惡。寧戴須彌，迮毀其命，投于巨海，魚	無 履 惡 寧 戴 須 彌 迮 毀 其 命 投 于 巨 海 魚 
T14n0500_001:0769c21	鱉所吞；慎無為惡矣。不知其義，慎無妄言。	鱉 所 吞 慎 無 為 惡 矣 不 知 其 義 慎 無 妄 言 
T14n0500_001:0769c22	佛之明法，與俗相背，俗之所珍，道之所賤。	佛 之 明 法 與 俗 相 背 俗 之 所 珍 道 之 所 賤 
T14n0500_001:0769c23	清濁異流，明愚異趣，忠侫相讐，邪常嫉正。	清 濁 異 流 明 愚 異 趣 忠 侫 相 讐 邪 常 嫉 正 
T14n0500_001:0770a01	故嗜欲之人，不好我無慾之行也；寧吞然	故 嗜 欲 之 人 不 好 我 無 慾 之 行 也 寧 吞 然 
T14n0500_001:0770a02	炭，無謗三尊，忍之為明，踰於日月。龍象之	炭 無 謗 三 尊 忍 之 為 明 踰 於 日 月 龍 象 之 
T14n0500_001:0770a03	力，可謂盛猛，比之於忍，萬萬不如一。七寶	力 可 謂 盛 猛 比 之 於 忍 萬 萬 不 如 一 七 寶 
T14n0500_001:0770a04	之燿，凡俗所貴，然其招憂，以致災患。忍之	之 燿 凡 俗 所 貴 然 其 招 憂 以 致 災 患 忍 之 
T14n0500_001:0770a05	為寶，終始獲安。布施十方，雖有大福，福不	為 寶 終 始 獲 安 布 施 十 方 雖 有 大 福 福 不 
T14n0500_001:0770a06	如忍。懷忍行慈，世世無怨，中心恬然，終	如 忍 懷 忍 行 慈 世 世 無 怨 中 心 恬 然 終 
T14n0500_001:0770a07	無毒害。世無所怙，唯忍可恃。忍為安宅，災	無 毒 害 世 無 所 怙 唯 忍 可 恃 忍 為 安 宅 災 
T14n0500_001:0770a08	怪不生；忍為神鎧，眾兵不加；忍為大舟，可	怪 不 生 忍 為 神 鎧 眾 兵 不 加 忍 為 大 舟 可 
T14n0500_001:0770a09	以渡難；忍為良藥，能濟眾命；忍者之志，何	以 渡 難 忍 為 良 藥 能 濟 眾 命 忍 者 之 志 何 
T14n0500_001:0770a10	願不獲。若欲願為飛行皇帝典四天下，第二	願 不 獲 若 欲 願 為 飛 行 皇 帝 典 四 天 下 第 二 
T14n0500_001:0770a11	天帝釋，及上第六天，壽命無極身體香潔，	天 帝 釋 及 上 第 六 天 壽 命 無 極 身 體 香 潔 
T14n0500_001:0770a12	所願自然。猶若家物取之即得。志願清淨	所 願 自 然 猶 若 家 物 取 之 即 得 志 願 清 淨 
T14n0500_001:0770a13	沙門四道，求之可得，在己所向。吾今得佛，諸	沙 門 四 道 求 之 可 得 在 己 所 向 吾 今 得 佛 諸 
T14n0500_001:0770a14	天所宗，獨步三界，忍力所致。」佛告諸沙門：「當	天 所 宗 獨 步 三 界 忍 力 所 致 佛 告 諸 沙 門 當 
T14n0500_001:0770a15	誦忍經，無忘須臾，懷之、識之、誦之、宣之。當宣	誦 忍 經 無 忘 須 臾 懷 之 識 之 誦 之 宣 之 當 宣 
T14n0500_001:0770a16	忍德，以濟眾生。」佛說經竟，諸沙門皆大歡喜，	忍 德 以 濟 眾 生 佛 說 經 竟 諸 沙 門 皆大歡喜 
T14n0500_001:0770a17	作禮而去。	作 禮 而 去 
T14n0500_001:0770a18	羅云忍辱經	羅 云 忍 辱 經 
