X65n1287_001:0389c06	 千松筆記序	 千 松 筆 記 序 
X65n1287_001:0389c08	觀釋迦老子四十九年利生之談。把一片肝腸。打迭	觀 釋 迦 老 子 四 十 九 年 利 生 之 談 把 一 片 肝 腸 打 迭 
X65n1287_001:0389c09	得乾乾淨淨。以應萬機。那有許多齷齪。塞人腸肚。教	得 乾 乾 淨 淨 以 應 萬 機 那 有 許 多 齷 齪 塞 人 腸 肚 教 
X65n1287_001:0389c10	人成佛。四十九年中。止用一片圓融無礙不思議清	人 成 佛 四 十 九 年 中 止 用 一 片 圓 融 無 礙 不 思 議 清 
X65n1287_001:0389c11	淨心為辯才。示人安身立命處。猶龍神現於雲端。往	淨 心 為 辯 才 示 人 安 身 立 命 處 猶 龍 神 現 於 雲 端 往 
X65n1287_001:0389c12	來神變。雲行雨施。善能觀者。見龍真體。不善觀者。謂	來 神 變 雲 行 雨 施 善 能 觀 者 見 龍 真 體 不 善 觀 者 謂 
X65n1287_001:0389c13	紙墨文字。故如來文非文也。如來語非語也。轉變神	紙 墨 文 字 故 如 來 文 非 文 也 如 來 語 非 語 也 轉 變 神 
X65n1287_001:0389c14	化。言言真體。語語流輝。故云四十九年未甞曾說一	化 言 言 真 體 語 語 流 輝 故 云 四 十 九 年 未 甞 曾 說 一 
X65n1287_001:0389c15	字。纔見世尊肝腸潔淨。令人直下會取。不受人瞞。具	字 纔 見 世 尊 肝 腸 潔 淨 令 人 直 下 會 取 不 受 人 瞞 具 
X65n1287_001:0389c16	眼者那肯食人糟粕。檢人涕吐。如雲門纔見釋迦指	眼 者 那 肯 食 人 糟 粕 檢 人 涕 吐 如 雲 門 纔 見 釋 迦 指 
X65n1287_001:0389c17	天指地。便云。我當時若見。一棒打死。與狗子吃。就把	天 指 地 便 云 我 當 時 若 見 一 棒 打 死 與 狗 子 吃 就 把 
X65n1287_001:0389c18	世尊底。掀開用出自家面目。那肯食人殘羮剩飯。所	世 尊 底 掀 開 用 出 自 家 面 目 那 肯 食 人 殘 羮 剩 飯 所 
X65n1287_001:0389c19	以悟有非常。纔能超世。也須是個人使得。未徹玄宗。	以 悟 有 非 常 纔 能 超 世 也 須 是 個 人 使 得 未 徹 玄 宗 
X65n1287_001:0389c20	浪言見諦。將欲昧人。實以自昧。咨其胸臆。徒滑唇吻。	浪 言 見 諦 將 欲 昧 人 實 以 自 昧 咨 其 胸 臆 徒 滑 唇 吻 
X65n1287_001:0389c21	不能了明出佛之機。言不越心。心不越語。心言豈是	不 能 了 明 出 佛 之 機 言 不 越 心 心 不 越 語 心 言 豈 是 
X65n1287_001:0389c22	兩法。懸崖撒手。未肯承當。直下知歸。自然透脫。學者	兩 法 懸 崖 撒 手 未 肯 承 當 直 下 知 歸 自 然 透 脫 學 者 
X65n1287_001:0389c23	漫自隨文逐義。舉世呌囂。徵逐不醒。如吸狂泉。不知	漫 自 隨 文 逐 義 舉 世 呌 囂 徵 逐 不 醒 如 吸 狂 泉 不 知 
X65n1287_001:0389c24	佛祖垂言。直示本體。盡徹纖疑。縱橫如意。可窺心佛	佛 祖 垂 言 直 示 本 體 盡 徹 纖 疑 縱 橫 如 意 可 窺 心 佛 
X65n1287_001:0390a01	之宗。入利津而不染。唯從自己胸襟流出。以應世間。	之 宗 入 利 津 而 不 染 唯 從 自 己 胸 襟 流 出 以 應 世 間 
X65n1287_001:0390a02	智刃纔揮。纖疑頓斷。為世間之道亦可為。出世間之	智 刃 纔 揮 纖 疑 頓 斷 為 世 間 之 道 亦 可 為 出 世 間 之 
X65n1287_001:0390a03	道亦可把。世間法與出世間法。融作一團。和作一塊。	道 亦 可 把 世 間 法 與 出世間法 融 作 一 團 和 作 一 塊 
X65n1287_001:0390a04	作世間法亦可。作出世間法亦可。離世間法。無出世	作 世 間 法 亦 可 作 出世間法 亦 可 離 世 間 法 無 出 世 
X65n1287_001:0390a05	間法可得。離出世間法。無世間法可得。然雖如是。亦	間 法 可 得 離 出世間法 無 世 間 法 可 得 然 雖 如 是 亦 
X65n1287_001:0390a06	可於世間法內。檢出出世間法。於出世間法內。檢出	可 於 世 間 法 內 檢 出 出世間法 於 出世間法 內 檢 出 
X65n1287_001:0390a07	世間法。纔不溷亂。亦不儱侗。方為具眼。踏翻聖賢窠	世 間 法 纔 不 溷 亂 亦 不 儱 侗 方 為 具 眼 踏 翻 聖 賢 窠 
X65n1287_001:0390a08	臼。掀開佛祖家風。可以入魔。可以入佛。不被世間法	臼 掀 開 佛 祖 家 風 可 以 入 魔 可 以 入 佛 不 被 世 間 法 
X65n1287_001:0390a09	與出世間法縛。灑灑脫脫。纔成個解脫道人。玉既琢	與 出世間法 縛 灑 灑 脫 脫 纔 成 個 解 脫 道 人 玉 既 琢 
X65n1287_001:0390a10	而韞璞。劍已淬而含輝。是以念念中。見一切眾生成	而 韞 璞 劍 已 淬 而 含 輝 是 以 念 念 中 見 一 切 眾 生 成 
X65n1287_001:0390a11	佛。佛有成否。亦非佛矣。心有古今。亦非心矣。是故釋	佛 佛 有 成 否 亦 非 佛 矣 心 有 古 今 亦 非 心 矣 是 故 釋 
X65n1287_001:0390a12	迦老子。一生活計。不厭之談。示於眾生。不可於說字	迦 老 子 一 生 活 計 不 厭 之 談 示 於 眾 生 不 可 於 說 字 
X65n1287_001:0390a13	上。更下註脚。為心佛可也。	上 更 下 註 脚 為 心 佛 可 也 
X65n1287_001:0390a19	千松筆記	千 松 筆 記 
X65n1287_001:0390a21	諦觀如來千古之雄文。如覩如來千古之心。然則五	諦 觀 如 來 千 古 之 雄 文 如 覩 如 來 千 古 之 心 然 則 五 
X65n1287_001:0390a22	天正語。充滿閻浮。鳥跡圓音。彌難穿鑿。直餐梵響。何	天 正 語 充 滿 閻 浮 鳥 跡 圓 音 彌 難 穿 鑿 直 餐 梵 響 何 
X65n1287_001:0390a23	待唐言。紙墨文字間。虗圓妙應。不自為形。而形已露。	待 唐 言 紙 墨 文 字 間 虗 圓 妙 應 不 自 為 形 而 形 已 露 
X65n1287_001:0390a24	本來無跡。而跡已彰。言過視聽之外。理出思議之表。	本 來 無 跡 而 跡 已 彰 言 過 視 聽 之 外 理 出 思 議 之 表 
X65n1287_001:0390b01	文以表心。心為文顯。世人唯以文字而求心。孰知心	文 以 表 心 心 為 文 顯 世 人 唯 以 文 字 而 求 心 孰 知 心 
X65n1287_001:0390b02	露皆為文字。故如來血脉。披析詳盡。剖露無餘。如禹	露 皆 為 文 字 故 如 來 血 脉 披 析 詳 盡 剖 露 無 餘 如 禹 
X65n1287_001:0390b03	之治水。淮陰之用兵。萃然一出。每變每奇。縱橫殺活。	之 治 水 淮 陰 之 用 兵 萃 然 一 出 每 變 每 奇 縱 橫 殺 活 
X65n1287_001:0390b04	莫敢當其銳者。唯一劍之鋒鋩。莫能攖觸。把千七百	莫 敢 當 其 銳 者 唯 一 劍 之 鋒 鋩 莫 能 攖 觸 把 千 七 百 
X65n1287_001:0390b05	陳爛葛藤。一一斬斷。見聞俱泯。直向千劫已前。與一	陳 爛 葛 藤 一 一 斬 斷 見 聞 俱 泯 直 向 千 劫 已 前 與 一 
X65n1287_001:0390b06	切人相見。故禹之治水。若九河會流。激流懸瀑。不可	切 人 相 見 故 禹 之 治 水 若 九 河 會 流 激 流 懸 瀑 不 可 
X65n1287_001:0390b07	挽截者。皆如來一智而流出十二分教。以十二分教。	挽 截 者 皆 如 來 一 智 而 流 出 十二分教 以 十二分教 
X65n1287_001:0390b08	會歸於一心。圓機妙論。巧入深中。數十百萬言籍雲	會 歸 於 一 心 圓 機 妙 論 巧 入 深 中 數 十 百 萬 言 籍 雲 
X65n1287_001:0390b09	舒。皆貫空有之美。獨脫於文字之表。懸解於文字之	舒 皆 貫 空 有 之 美 獨 脫 於 文 字 之 表 懸 解 於 文 字 之 
X65n1287_001:0390b10	外。皆為活句。絕無文字氣息。即文字而非文字。即言	外 皆 為 活 句 絕 無 文 字 氣 息 即 文 字 而 非 文 字 即 言 
X65n1287_001:0390b11	詞而非言詞。直欲令人會取千劫已前。慎勿迷其本	詞 而 非 言 詞 直 欲 令 人 會 取 千 劫 已 前 慎 勿 迷 其 本 
X65n1287_001:0390b12	而棄其源也。故橫說豎說。不離其本。啐啄同時。嘿會	而 棄 其 源 也 故 橫 說 豎 說 不 離 其 本 啐 啄 同 時 嘿 會 
X65n1287_001:0390b13	經旨。唯一語之橫流。孰為宗乎。孰為教乎。孰為心乎。	經 旨 唯 一 語 之 橫 流 孰 為 宗 乎 孰 為 教 乎 孰 為 心 乎 
X65n1287_001:0390b14	孰為佛乎。孰頓孰漸。揮灑如意。擊吐壺歌。洋洋乎其	孰 為 佛 乎 孰 頓 孰 漸 揮 灑 如 意 擊 吐 壺 歌 洋 洋 乎 其 
X65n1287_001:0390b15	盈耳。煥爛兮其溢目。紛紛欣欣兮其獨樂。當此之時。	盈 耳 煥 爛 兮 其 溢 目 紛 紛 欣 欣 兮 其 獨 樂 當 此 之 時 
X65n1287_001:0390b16	不知誰為諸佛。誰是眾生。而不以善止。其又何佗求	不 知 誰 為 諸 佛 誰 是 眾 生 而 不 以 善 止 其 又 何 佗 求 
X65n1287_001:0390b17	焉。是故谷答樵謳。花迎鳥咲。擴而充之。安蛇足矣。故	焉 是 故 谷 答 樵 謳 花 迎 鳥 咲 擴 而 充 之 安 蛇 足 矣 故 
X65n1287_001:0390b18	琅邪覺云。汾陽先師道。汾陽門下。有一西河師子。當	琅 邪 覺 云 汾 陽 先 師 道 汾 陽 門 下 有 一 西 河 師 子 當 
X65n1287_001:0390b19	門踞坐。但有來者。即便齩殺。作何方便。入得汾陽門。	門 踞 坐 但 有 來 者 即 便 齩 殺 作 何 方 便 入 得 汾 陽 門 
X65n1287_001:0390b20	見得汾陽人。瑯邪這裏。也有踞地師子。若有來者。即	見 得 汾 陽 人 瑯 邪 這 裏 也 有 踞 地 師 子 若 有 來 者 即 
X65n1287_001:0390b21	自喪身失命。作何方便。而入瑯邪門。見瑯琊人。此兩	自 喪 身 失 命 作 何 方 便 而 入 瑯 邪 門 見 瑯 琊 人 此 兩 
X65n1287_001:0390b22	轉語。諸人還檢點得出。方為擇法眼。若不如是。且無	轉 語 諸 人 還 檢 點 得 出 方 為 擇 法 眼 若 不 如 是 且 無 
X65n1287_001:0390b23	安身立命處矣。故吐筆端。趨風傳響。疑滯豁然。非得	安 身 立 命 處 矣 故 吐 筆 端 趨 風 傳 響 疑 滯 豁 然 非 得 
X65n1287_001:0390b24	至人。安能坐斷舌頭。了却千生百劫大事。如千里之	至 人 安 能 坐 斷 舌 頭 了 却 千 生 百 劫 大 事 如 千 里 之 
X65n1287_001:0390c01	馬。馭以孫陽。過都歷塊。直流星一抹哉。	馬 馭 以 孫 陽 過 都 歷 塊 直 流 星 一 抹 哉 
X65n1287_001:0390c02	禪宗合論	禪 宗 合 論 
X65n1287_001:0390c03	世尊明星以後。拈華以前。四十九年。婆心太切。向人	世 尊 明 星 以 後 拈 華 以 前 四 十 九 年 婆 心 太 切 向 人 
X65n1287_001:0390c04	嘵嘵所說數十百萬言。唯人能讀其死句。而不能讀	嘵 嘵 所 說 數 十 百 萬 言 唯 人 能 讀 其 死 句 而 不 能 讀 
X65n1287_001:0390c05	其活句。如來吐納虗空。提醒人處。直指開口無擬議	其 活 句 如 來 吐 納 虗 空 提 醒 人 處 直 指 開 口 無 擬 議 
X65n1287_001:0390c06	處。無滲漏處。無穿鑿處。無用心處。如龍藏海。似虎藏	處 無 滲 漏 處 無 穿 鑿 處 無 用 心 處 如 龍 藏 海 似 虎 藏 
X65n1287_001:0390c07	林。風雲叱咤。百怪震驚。世尊唯對明星所得遮一段	林 風 雲 叱 咤 百 怪 震 驚 世 尊 唯 對 明 星 所 得 遮 一 段 
X65n1287_001:0390c08	光景。將來露在諸人面前。令一切人。大家檢點看。還	光 景 將 來 露 在 諸 人 面 前 令 一 切 人 大 家 檢 點 看 還 
X65n1287_001:0390c09	為如來。所說十二分之教耶。還為露自己之心耶。既	為 如 來 所 說 十 二 分 之 教 耶 還 為 露 自 己 之 心 耶 既 
X65n1287_001:0390c10	是如來所說之教。云何又言四十九年。未嘗曾說一	是 如 來 所 說 之 教 云 何 又 言 四 十 九 年 未 嘗 曾 說 一 
X65n1287_001:0390c11	字。此乃如來自悟曠劫已前面目。渾淪吐出。本地風	字 此 乃 如 來 自 悟 曠 劫 已 前 面 目 渾 淪 吐 出 本 地 風 
X65n1287_001:0390c12	光。天機渾成。如來妙相。而無咀囁之痕。不廢纖毫之	光 天 機 渾 成 如 來 妙 相 而 無 咀 囁 之 痕 不 廢 纖 毫 之 
X65n1287_001:0390c13	力。和聲吐露。全體示於眾生。圓機頓顯乎詞。收來放	力 和 聲 吐 露 全 體 示 於 眾 生 圓 機 頓 顯 乎 詞 收 來 放 
X65n1287_001:0390c14	去。妙用縱橫。心佛眾生。渾然齊致。真妄物我。舉一全	去 妙 用 縱 橫 心 佛 眾 生 渾 然 齊 致 真 妄 物 我 舉 一 全 
X65n1287_001:0390c15	收。而無聖凡之異。無欠無餘。融萬法於一心。了千心	收 而 無 聖 凡 之 異 無 欠 無 餘 融 萬 法 於 一 心 了 千 心 
X65n1287_001:0390c16	於一語。樵歌牧唱。聲色縱橫。炳然齊印。權實雙行。五	於 一 語 樵 歌 牧 唱 聲 色 縱 橫 炳 然 齊 印 權 實 雙 行 五 
X65n1287_001:0390c17	派分宗。三乘教相。義將安寄。推其鋒鍔。則萬變千奇。	派 分 宗 三 乘 教 相 義 將 安 寄 推 其 鋒 鍔 則 萬 變 千 奇 
X65n1287_001:0390c18	窮理盡用。渾然無端。了無絲毫滲漏。亦無一法可得。	窮 理 盡 用 渾 然 無 端 了 無 絲 毫 滲 漏 亦 無 一 法 可 得 
X65n1287_001:0390c19	自然活潑潑地。轉漉漉地。不離如來舌端上。只是要	自 然 活 潑 潑 地 轉 漉 漉 地 不 離 如 來 舌 端 上 只 是 要 
X65n1287_001:0390c20	一切人透得遮著子。人人自有一段超然樂處。挾日	一 切 人 透 得 遮 著 子 人 人 自 有 一 段 超 然 樂 處 挾 日 
X65n1287_001:0390c21	月而驅風雷。舌端遊戲。為古為律。時露清新。為宗為	月 而 驅 風 雷 舌 端 遊 戲 為 古 為 律 時 露 清 新 為 宗 為 
X65n1287_001:0390c22	教。水截蛟螭。陸斷兕虎。杜絕好新樂異。深防穿鑿之	教 水 截 蛟 螭 陸 斷 兕 虎 杜 絕 好 新 樂 異 深 防 穿 鑿 之 
X65n1287_001:0390c23	徒。千卷之靈奇。如秋毫處於滄海。是以不灑點墨。盡	徒 千 卷 之 靈 奇 如 秋 毫 處 於 滄 海 是 以 不 灑 點 墨 盡 
X65n1287_001:0390c24	皆必吐之英。弢頴埋鋒。極盡生人之態。果人受諸天	皆 必 吐 之 英 弢 頴 埋 鋒 極 盡 生 人 之 態 果 人 受 諸 天 
X65n1287_001:0391a01	之供。沾一味而味味具足。點銅鐵為黃金。抽神奇為	之 供 沾 一 味 而 味 味 具 足 點 銅 鐵 為 黃 金 抽 神 奇 為 
X65n1287_001:0391a02	臭腐。以道觀言。以言觀道。可以見道。可以窮經。可以	臭 腐 以 道 觀 言 以 言 觀 道 可 以 見 道 可 以 窮 經 可 以 
X65n1287_001:0391a03	勵志。可以察天地。可以知鬼神。可以通百家。開頂門	勵 志 可 以 察 天 地 可 以 知 鬼 神 可 以 通 百 家 開 頂 門 
X65n1287_001:0391a04	之隻眼。放無上之寶光。孰得孰失。何去何從。故初祖	之 隻 眼 放 無 上 之 寶 光 孰 得 孰 失 何 去 何 從 故 初 祖 
X65n1287_001:0391a05	云。淨智妙圓。體自空寂。如是功德。不與世求。須是真	云 淨 智 妙 圓 體 自 空 寂 如 是 功 德 不 與 世 求 須 是 真 
X65n1287_001:0391a06	參實悟方是用處。而不拖泥帶水。向上玄旨。不作露	參 實 悟 方 是 用 處 而 不 拖 泥 帶 水 向 上 玄 旨 不 作 露 
X65n1287_001:0391a07	布葛藤。且道不落死活句。如何道看。	布 葛 藤 且 道 不 落 死 活 句 如 何 道 看 
X65n1287_001:0391a08	如來所說三乘十二分教。猶海水一味。窮高極深。激	如 來 所 說 三 乘 十二分教 猶 海 水 一 味 窮 高 極 深 激 
X65n1287_001:0391a09	而為濤。迴而為瀾。震而為雷。噴而為雨。能隨龍而化	而 為 濤 迴 而 為 瀾 震 而 為 雷 噴 而 為 雨 能 隨 龍 而 化 
X65n1287_001:0391a10	三千世界。皆如來舌上之波瀾。汪洋談藝。匠心而出。	三千世界 皆 如 來 舌 上 之 波 瀾 汪 洋 談 藝 匠 心 而 出 
X65n1287_001:0391a11	酬機訓答。一旦當機。淋漓吐露。觸途無礙。乍分乍合。	酬 機 訓 答 一 旦 當 機 淋 漓 吐 露 觸 途 無 礙 乍 分 乍 合 
X65n1287_001:0391a12	無損滄海之勢。了無緣影著之乎胸中。現之乎眉睫。	無 損 滄 海 之 勢 了 無 緣 影 著 之 乎 胸 中 現 之 乎 眉 睫 
X65n1287_001:0391a13	亦無殊勝名言。朗然獨脫。唯此虗空活潑潑地。稜稜	亦 無 殊 勝 名 言 朗 然 獨 脫 唯 此 虗 空 活 潑 潑 地 稜 稜 
X65n1287_001:0391a14	風骨。融融若春。如衡在鑑。風雷在握。而應當世之務。	風 骨 融 融 若 春 如 衡 在 鑑 風 雷 在 握 而 應 當 世 之 務 
X65n1287_001:0391a15	其神何所不之。是故般若現前。本來具足。不假修為。	其 神 何 所 不 之 是 故 般 若 現 前 本 來 具 足 不 假 修 為 
X65n1287_001:0391a16	真智無邊。真心無定。毫無滲漏。人人分上。各各具足。	真 智 無 邊 真 心 無 定 毫 無 滲 漏 人 人 分 上 各 各 具 足 
X65n1287_001:0391a17	羅山云。玄門無法。不立紀綱。如王寶劍。鋒鋩不可攖	羅 山 云 玄 門 無 法 不 立 紀 綱 如 王 寶 劍 鋒 鋩 不 可 攖 
X65n1287_001:0391a18	觸。覷之則瞎却人眼。無一語而不單提向上。無一言	觸 覷 之 則 瞎 却 人 眼 無 一 語 而 不 單 提 向 上 無 一 言 
X65n1287_001:0391a19	而不全體獨露。所以釋迦老子。於一切處。成等正覺。	而 不 全 體 獨 露 所 以 釋 迦 老 子 於 一 切 處 成等正覺 
X65n1287_001:0391a20	若有血氣漢。向這裏著一隻眼。便見自己七縱八橫。	若 有 血 氣 漢 向 這 裏 著 一 隻 眼 便 見 自 己 七 縱 八 橫 
X65n1287_001:0391a21	絲髮不移。踏著自家本命元辰。元不從人而得。須是	絲 髮 不 移 踏 著 自 家 本 命 元 辰 元 不 從 人 而 得 須 是 
X65n1287_001:0391a22	猛著精彩覷看。	猛 著 精 彩 覷 看 
X65n1287_001:0391a23	夫觀於教者。而不能觀於心。能觀於心者。亦能會於	夫 觀 於 教 者 而 不 能 觀 於 心 能 觀 於 心 者 亦 能 會 於 
X65n1287_001:0391a24	教。教從心之所流。如來示於心而說於教。眾生迷於	教 教 從 心 之 所 流 如 來 示 於 心 而 說 於 教 眾 生 迷 於 
X65n1287_001:0391b01	教。而不識於心。教為表顯之法。心為說教之主。識於	教 而 不 識 於 心 教 為 表 顯 之 法 心 為 說 教 之 主 識 於 
X65n1287_001:0391b02	心而會於教者。更何以加一字於心乎。亦無有一字	心 而 會 於 教 者 更 何 以 加 一 字 於 心 乎 亦 無 有 一 字 
X65n1287_001:0391b03	可當情。千言片語。覿面論心。了然無疑。怡然無怖。猶	可 當 情 千 言 片 語 覿 面 論 心 了 然 無 疑 怡 然 無 怖 猶 
X65n1287_001:0391b04	不能自信。而且各持所見。終不足以愜初心。比之為	不 能 自 信 而 且 各 持 所 見 終 不 足 以 愜 初 心 比 之 為 
X65n1287_001:0391b05	敲門磚。門既闢而安用之乎。何不觀如來舌端上。放	敲 門 磚 門 既 闢 而 安 用 之 乎 何 不 觀 如 來 舌 端 上 放 
X65n1287_001:0391b06	五色電光。還謂如來之真相乎。樂說不窮。任其索隱。	五 色 電 光 還 謂 如 來 之 真 相 乎 樂 說 不 窮 任 其 索 隱 
X65n1287_001:0391b07	汎聲香而不住。括虗空而為量。迷測其源。罔知其末。	汎 聲 香 而 不 住 括 虗 空 而 為 量 迷 測 其 源 罔 知 其 末 
X65n1287_001:0391b08	苟能知心。則萬法皆從我出。清虗簡勝。如聞鄭衛之	苟 能 知 心 則 萬 法 皆 從 我 出 清 虗 簡 勝 如 聞 鄭 衛 之 
X65n1287_001:0391b09	音。意於言外。千途一轍。念念非別。乾坤寥廓。豎立非	音 意 於 言 外 千 途 一 轍 念 念 非 別 乾 坤 寥 廓 豎 立 非 
X65n1287_001:0391b10	他。一念現前。應口而吐。捐盡形骸。全體皆露。本地風	他 一 念 現 前 應 口 而 吐 捐 盡 形 骸 全 體 皆 露 本 地 風 
X65n1287_001:0391b11	光。覿體相見。故萬世以下。而囁嚅者。得其本焉。經之	光 覿 體 相 見 故 萬 世 以 下 而 囁 嚅 者 得 其 本 焉 經 之 
X65n1287_001:0391b12	摛掞。旨超文外。讀如來語者。直須了然頓悟。故李長	摛 掞 旨 超 文 外 讀 如 來 語 者 直 須 了 然 頓 悟 故 李 長 
X65n1287_001:0391b13	者云。無邊剎境。自佗不隔於毫端。十世古今。始終不	者 云 無 邊 剎 境 自 佗 不 隔 於 毫 端 十 世 古 今 始 終 不 
X65n1287_001:0391b14	離於當念。而神融骨洽。則曩劫之疑。渙然氷釋矣。詞	離 於 當 念 而 神 融 骨 洽 則 曩 劫 之 疑 渙 然 氷 釋 矣 詞 
X65n1287_001:0391b15	彩則揭其精華。音韻則響其諧調。是以學來學去。并	彩 則 揭 其 精 華 音 韻 則 響 其 諧 調 是 以 學 來 學 去 并 
X65n1287_001:0391b16	學亦閑。窮如來之教。亦不存一字於胸中。亦不多讀	學 亦 閑 窮 如 來 之 教 亦 不 存 一 字 於 胸 中 亦 不 多 讀 
X65n1287_001:0391b17	一字。亦不少讀一字。故云。治世語言。皆順正法。但拔	一 字 亦 不 少 讀 一 字 故 云 治 世 語 言 皆 順 正 法 但 拔 
X65n1287_001:0391b18	出眾生處處貪著。推靡破執。不得不無。徹名相之藩	出 眾 生 處 處 貪 著 推 靡 破 執 不 得 不 無 徹 名 相 之 藩 
X65n1287_001:0391b19	籬。露真心於唇吻。若作道理見解。終有一點不灑灑	籬 露 真 心 於 唇 吻 若 作 道 理 見 解 終 有 一 點 不 灑 灑 
X65n1287_001:0391b20	在。	在 
X65n1287_001:0391b21	教中有梵語唐言。顯說密說。皆如來設教之權。變化	教 中 有 梵 語 唐 言 顯 說 密 說 皆 如 來 設 教 之 權 變 化 
X65n1287_001:0391b22	之法。世尊撫運。以梵典而開宗。示心為教。言為智炬	之 法 世 尊 撫 運 以 梵 典 而 開 宗 示 心 為 教 言 為 智 炬 
X65n1287_001:0391b23	之輝。虗其襟者。挹其遺風。漱其流者。味其餘津。為祛	之 輝 虗 其 襟 者 挹 其 遺 風 漱 其 流 者 味 其 餘 津 為 祛 
X65n1287_001:0391b24	識之利劍。截妄之寶刀。億曳法蠡之響。而無穿鑿之	識 之 利 劍 截 妄 之 寶 刀 億 曳 法 蠡 之 響 而 無 穿 鑿 之 
X65n1287_001:0391c01	寶。言有華梵之分。心無唐梵之別。故心之與語。猶利	寶 言 有 華 梵 之 分 心 無 唐 梵 之 別 故 心 之 與 語 猶 利 
X65n1287_001:0391c02	之與刃。而語之於心。猶刃之於利。利之名。非刃也。刃	之 與 刃 而 語 之 於 心 猶 刃 之 於 利 利 之 名 非 刃 也 刃 
X65n1287_001:0391c03	之名。非利也。捨利不可無刃。捨刃不可無利。未聞刃	之 名 非 利 也 捨 利 不 可 無 刃 捨 刃 不 可 無 利 未 聞 刃 
X65n1287_001:0391c04	沒而利存。利沒而刃在也。故言無唐梵之分。心有思	沒 而 利 存 利 沒 而 刃 在 也 故 言 無 唐 梵 之 分 心 有 思 
X65n1287_001:0391c05	議之格。豈有唐言而可詮。梵語而不可詮乎。窮緣盡	議 之 格 豈 有 唐 言 而 可 詮 梵 語 而 不 可 詮 乎 窮 緣 盡 
X65n1287_001:0391c06	照。顯密一心。皆如來說法之權。以融心之妙。如孤鶴	照 顯 密 一 心 皆 如 來 說 法 之 權 以 融 心 之 妙 如 孤 鶴 
X65n1287_001:0391c07	盤空。神龍戲海。	盤 空 神 龍 戲 海 
X65n1287_001:0391c08	懶菴曰。近世學者。不悟斯旨。意謂禪宗別是一種法	懶 菴 曰 近 世 學 者 不 悟 斯 旨 意 謂 禪 宗 別 是 一 種 法 
X65n1287_001:0391c09	門。以禪為宗者非其教。以教為宗者非其禪。遂成兩	門 以 禪 為 宗 者 非 其 教 以 教 為 宗 者 非 其 禪 遂 成 兩 
X65n1287_001:0391c10	家之說。互相詆呰。譊譊不能自已。噫。所聞淺陋。一至	家 之 說 互 相 詆 呰 譊 譊 不 能 自 已 噫 所 聞 淺 陋 一 至 
X65n1287_001:0391c11	於此。非愚即狂。甚可嘆息也。	於 此 非 愚 即 狂 甚 可 嘆 息 也 
X65n1287_001:0391c12	巖頭云。夫唱教。須一一從自己胸襟間吐得出來。與	巖 頭 云 夫 唱 教 須 一 一 從 自 己 胸 襟 間 吐 得 出 來 與 
X65n1287_001:0391c13	人為榜樣。但於聲色前。不被萬境惑亂。故知經文中。	人 為 榜 樣 但 於 聲 色 前 不 被 萬 境 惑 亂 故 知 經 文 中 
X65n1287_001:0391c14	亦有向上一路。如高山出雲。羣峰吐溜。抑何奇也。百	亦 有 向 上 一 路 如 高 山 出 雲 羣 峰 吐 溜 抑 何 奇 也 百 
X65n1287_001:0391c15	川之水終歸於海。出雲流潤。以澤天下。其何快如之。	川 之 水 終 歸 於 海 出 雲 流 潤 以 澤 天 下 其 何 快 如 之 
X65n1287_001:0391c16	則彌廓彌虗。如濤如風。著不得纖毫罣礙。以顯於心。	則 彌 廓 彌 虗 如 濤 如 風 著 不 得 纖 毫 罣 礙 以 顯 於 心 
X65n1287_001:0391c17	鼓山云。十二分教唱不得。凡聖攝不得。今古流不得。	鼓 山 云 十二分教 唱 不 得 凡 聖 攝 不 得 今 古 流 不 得 
X65n1287_001:0391c18	言句該不得。如來以千古之靈奇。吐之胸中。秀媚清	言 句 該 不 得 如 來 以 千 古 之 靈 奇 吐 之 胸 中 秀 媚 清 
X65n1287_001:0391c19	新。為古為律。時露合璧。難分楮玉。若不會此。則為世	新 為 古 為 律 時 露 合 璧 難 分 楮 玉 若 不 會 此 則 為 世 
X65n1287_001:0391c20	諦流布。即此鋒鋩而直。如太虗纖雲。了無所有。	諦 流 布 即 此 鋒 鋩 而 直 如 太 虗 纖 雲 了 無 所 有 
X65n1287_001:0391c21	洞山初和尚云。舉唱宗乘。闡揚大教。須得法眼精明。	洞 山 初 和 尚 云 舉 唱 宗 乘 闡 揚 大 教 須 得 法 眼 精 明 
X65n1287_001:0391c22	方能鑑辯緇素。切緣真妄一源。水乳同器。到此難分。	方 能 鑑 辯 緇 素 切 緣 真 妄 一 源 水 乳 同 器 到 此 難 分 
X65n1287_001:0391c23	洞山尋常以心中眼。觀身外相。觀之又觀。乃辨真偽。	洞 山 尋 常 以 心 中 眼 觀 身 外 相 觀 之 又 觀 乃 辨 真 偽 
X65n1287_001:0391c24	夫善知識者。驅耕夫之牛。奪飢人之食。直須心境一	夫 善 知 識 者 驅 耕 夫 之 牛 奪 飢 人 之 食 直 須 心 境 一 
X65n1287_001:0392a01	如。第八識斷一刀。心無滲漏。方有少分相應。故胸中	如 第 八 識 斷 一 刀 心 無 滲 漏 方 有 少 分 相 應 故 胸 中 
X65n1287_001:0392a02	如吞吐長江。骨法齊等。未嘗不為通身吐露。灑灑不	如 吞 吐 長 江 骨 法 齊 等 未 嘗 不 為 通 身 吐 露 灑 灑 不 
X65n1287_001:0392a03	為法縛。不可留纖介緣影于胸次乎。	為 法 縛 不 可 留 纖 介 緣 影 于 胸 次 乎 
X65n1287_001:0392a04	臨濟大師云。你若達得萬法無生。心如幻化。更無一	臨 濟 大 師 云 你 若 達 得 萬 法 無 生 心 如 幻 化 更 無 一 
X65n1287_001:0392a05	塵一法。處處清淨。無佛無眾生。無古無今。得者便得。	塵 一 法 處 處 清 淨 無 佛 無 眾 生 無 古 無 今 得 者 便 得 
X65n1287_001:0392a06	不勒時節。亦無修證。無得無失。一切時中。更無別法。	不 勒 時 節 亦 無 修 證 無 得 無 失 一 切 時 中 更 無 別 法 
X65n1287_001:0392a07	設有一法過此。我說如夢如幻。入一切差別境。不能	設 有 一 法 過 此 我 說 如 夢 如 幻 入 一 切 差 別 境 不 能 
X65n1287_001:0392a08	回換。未曾離一念。隨處清淨。道我解禪解道。辯似懸	回 換 未 曾 離 一 念 隨 處 清 淨 道 我 解 禪 解 道 辯 似 懸 
X65n1287_001:0392a09	河。皆是造地獄業。若真正學道人。不見世間過。急切	河 皆 是 造 地 獄 業 若 真 正 學 道 人 不 見 世 間 過 急 切 
X65n1287_001:0392a10	要求真正見解。若達真心。悟性圓明。方始了畢。只如	要 求 真 正 見 解 若 達 真 心 悟 性 圓 明 方 始 了 畢 只 如 
X65n1287_001:0392a11	十二分教。皆是表顯之說。學者不會。便向表顯名句	十二分教 皆 是 表 顯 之 說 學 者 不 會 便 向 表 顯 名 句 
X65n1287_001:0392a12	上生解。皆是依倚。落在因果。未免三界生死。一念心	上 生 解 皆 是 依 倚 落 在 因 果 未 免 三 界 生 死 一 念 心 
X65n1287_001:0392a13	能自在。隨處解脫。如是解得。方始好看教。	能 自 在 隨 處 解 脫 如 是 解 得 方 始 好 看 教 
X65n1287_001:0392a14	如來語皆正言。正言豈可穿鑿。或於巧辯。或示密言。	如 來 語 皆 正 言 正 言 豈 可 穿 鑿 或 於 巧 辯 或 示 密 言 
X65n1287_001:0392a15	別是一種風骨。絕無煙火氣息。語言世味。翩翩塵埃	別 是 一 種 風 骨 絕 無 煙 火 氣 息 語 言 世 味 翩 翩 塵 埃 
X65n1287_001:0392a16	之外。百鳥爭鳴。松風和韻。皆助如來談柄。誠恐以紙	之 外 百 鳥 爭 鳴 松 風 和 韻 皆 助 如 來 談 柄 誠 恐 以 紙 
X65n1287_001:0392a17	墨文字之講求。皆為思議之言。而非如來之正說也。	墨 文 字 之 講 求 皆 為 思 議 之 言 而 非 如 來 之 正 說 也 
X65n1287_001:0392a18	故巖頭和尚云。大統綱中須識句。若不識句。難作話	故 巖 頭 和 尚 云 大 統 綱 中 須 識 句 若 不 識 句 難 作 話 
X65n1287_001:0392a19	會。百不思時。喚作正句。學不足以窺無始之宗。言無	會 百 不 思 時 喚 作 正 句 學 不 足 以 窺 無 始 之 宗 言 無 
X65n1287_001:0392a20	思以應當世之務。盡徹纖疑。縱橫如意。	思 以 應 當 世 之 務 盡 徹 纖 疑 縱 橫 如 意 
X65n1287_001:0392a21	夫人自具於眼。方識如來教中真旨。如來之語。言言	夫 人 自 具 於 眼 方 識 如 來 教 中 真 旨 如 來 之 語 言 言 
X65n1287_001:0392a22	活潑。語語無定。隨緣應答。如幻如化。如珠走盤。豈能	活 潑 語 語 無 定 隨 緣 應 答 如幻如化 如 珠 走 盤 豈 能 
X65n1287_001:0392a23	執捉。皆露心之妙。今人執定世間文字看法。而擬如	執 捉 皆 露 心 之 妙 今 人 執 定 世 間 文 字 看 法 而 擬 如 
X65n1287_001:0392a24	來之語。豈知如來之語。非世間文字也。豈可隨語而	來 之 語 豈 知 如 來 之 語 非 世 間 文 字 也 豈 可 隨 語 而 
X65n1287_001:0392b01	生解乎。故華嚴經云。謂知一切法。即心自性。成就慧	生 解 乎 故 華 嚴 經 云 謂 知一切法 即 心 自 性 成 就 慧 
X65n1287_001:0392b02	身。不由他悟。是以法華經云。拔出眾生處處貪著。故	身 不由他悟 是 以 法 華 經 云 拔 出 眾 生 處 處 貪 著 故 
X65n1287_001:0392b03	智者大師。讀至是曰真精進。是名真法供養處。豁然	智 者 大 師 讀 至 是 曰 真 精 進 是 名 真 法 供 養 處 豁 然 
X65n1287_001:0392b04	大悟。還知智者大師。悟箇甚麼道理。方知全部皆一	大 悟 還 知 智 者 大 師 悟 箇 甚 麼 道 理 方 知 全 部 皆 一 
X65n1287_001:0392b05	旋陀尼。無穿鑿。無用心。無斷絕。無擬議處。豈得漫自	旋 陀 尼 無 穿 鑿 無 用 心 無 斷 絕 無 擬 議 處 豈 得 漫 自 
X65n1287_001:0392b06	隨其言句而鑿之乎。故教中四無礙者。事無礙。理無	隨 其 言 句 而 鑿 之 乎 故 教 中 四 無 礙 者 事 無 礙 理 無 
X65n1287_001:0392b07	礙。事理無礙。獨事事無礙之理。[宋木+取]難悟者。非是華嚴	礙 事 理 無 礙 獨 事 事 無 礙 之 理 [宋木取] 難 悟 者 非 是 華 嚴 
X65n1287_001:0392b08	一經有此四種無礙之理。諸經皆然。此乃如來說法	一 經 有 此 四 種 無 礙 之 理 諸 經 皆 然 此 乃 如 來 說 法 
X65n1287_001:0392b09	之要綱也。故智者大師。讀法華而悟。遍大地皆法華	之 要 綱 也 故 智 者 大 師 讀 法 華 而 悟 遍 大 地 皆 法 華 
X65n1287_001:0392b10	也。	也 
X65n1287_001:0392b11	永明大師云。凡關一切言詮。於圓宗所示。皆為未了	永 明 大 師 云 凡 關 一 切 言 詮 於 圓 宗 所 示 皆 為 未 了 
X65n1287_001:0392b12	文字性離。即是解脫。迷一切諸法之性。向心外取法。	文 字 性 離 即 是 解 脫 迷 一切諸法 之 性 向 心 外 取 法 
X65n1287_001:0392b13	而起文字見者。今還將文字對治。示其真實。若悟諸	而 起 文 字 見 者 今 還 將 文 字 對 治 示 其 真 實 若 悟 諸 
X65n1287_001:0392b14	法本源則不見有文字絲毫發現。方知一切法。即心	法 本 源 則 不 見 有 文 字 絲 毫 發 現 方 知一切法 即 心 
X65n1287_001:0392b15	自性。則境智融通。色空俱泯。當此親證圓明之際。入	自 性 則 境 智 融 通 色 空 俱 泯 當 此 親 證 圓 明 之 際 入 
X65n1287_001:0392b16	斯一法平等之時。又有何法是教而可離。何法是祖	斯 一 法 平 等 之 時 又 有 何 法 是 教 而 可 離 何 法 是 祖 
X65n1287_001:0392b17	而可重。何法是頓而可取。何法是漸而可非。則知皆	而 可 重 何 法 是 頓 而 可 取 何 法 是 漸 而 可 非 則 知 皆 
X65n1287_001:0392b18	是識心分別。所以祖佛善巧。密布權門。廣備教乘。方	是 識 心 分 別 所 以 祖 佛 善 巧 密 布 權 門 廣 備 教 乘 方 
X65n1287_001:0392b19	便逗會。纔得見性。當下無心。藥病俱消。教觀咸息(出	便 逗 會 纔 得 見 性 當 下 無 心 藥 病 俱 消 教 觀 咸 息 出 
X65n1287_001:0392b20	宗鏡錄)。	宗 鏡 錄 
X65n1287_001:0392b21	是故不可執定是非之說。而辯於教。語無是非之性。	是 故 不 可 執 定 是 非 之 說 而 辯 於 教 語 無 是 非 之 性 
X65n1287_001:0392b22	無是非之念。亦無是非之辯。故語之所發乎未分是非	無 是 非 之 念 亦 無 是 非 之 辯 故 語 之 所 發 乎 未 分 是 非 
X65n1287_001:0392b23	之先。亦無有是非之辯者。乃如來之正念。眾生未變	之 先 亦 無 有 是 非 之 辯 者 乃 如 來 之 正 念 眾 生 未 變 
X65n1287_001:0392b24	之真。千劫已前之面目。若辯言說是非好醜。則非真	之 真 千 劫 已 前 之 面 目 若 辯 言 說 是 非 好 醜 則 非 真 
X65n1287_001:0392c01	面目。皆是識心分別計度。故云。但有言說。都無實義。	面 目 皆 是 識 心 分 別 計 度 故 云 但有言說 都 無 實 義 
X65n1287_001:0392c02	心無真妄。真妄起於識想。一念緣起未分之先。孰為	心 無 真 妄 真 妄 起 於 識 想 一 念 緣 起 未 分 之 先 孰 為 
X65n1287_001:0392c03	佛乎。孰為心乎。孰為法乎。唯用之能迅。無心分別。無	佛 乎 孰 為 心 乎 孰 為 法 乎 唯 用 之 能 迅 無 心 分 別 無 
X65n1287_001:0392c04	心緣念。念念皆心。獨不能剪情縛於見聞之初。乾識	心 緣 念 念 念 皆 心 獨 不 能 剪 情 縛 於 見 聞 之 初 乾 識 
X65n1287_001:0392c05	浪於愛憎之表。神理易悟。結習難忘。迷則妄生。悟則	浪 於 愛 憎 之 表 神 理 易 悟 結 習 難 忘 迷 則 妄 生 悟 則 
X65n1287_001:0392c06	妄滅。妄無妄源。豎無初際。既無有始。豈得有終。本際	妄 滅 妄 無 妄 源 豎 無 初 際 既 無 有 始 豈 得 有 終 本 際 
X65n1287_001:0392c07	不可得。故生死無有始。臨濟大師云。沿流不止問如	不 可 得 故 生 死 無 有 始 臨 濟 大 師 云 沿 流 不 止 問 如 
X65n1287_001:0392c08	何。真照無邊說似他。離相離名人不稟。吹毛用了急	何 真 照 無 邊 說 似 他 離 相 離 名 人 不 稟 吹 毛 用 了 急 
X65n1287_001:0392c09	須磨。理須頓悟。習須漸除。	須 磨 理 須 頓 悟 習 須 漸 除 
X65n1287_001:0392c10	大聖人出來。提醒人處。直指眾生千劫已前不曾變	大 聖 人 出 來 提 醒 人 處 直 指 眾 生 千 劫 已 前 不 曾 變 
X65n1287_001:0392c11	壞這段光明。時時搬弄泥團。須自識取。莫為沒溺於	壞 這 段 光 明 時 時 搬 弄 泥 團 須 自 識 取 莫 為 沒 溺 於 
X65n1287_001:0392c12	紙墨文字間。一離文字。不啻猢孫失樹。便無可安身	紙 墨 文 字 間 一 離 文 字 不 啻 猢 孫 失 樹 便 無 可 安 身 
X65n1287_001:0392c13	立命處矣。殊不知文字而不能攝者。形骸之外。肝膽	立 命 處 矣 殊 不 知 文 字 而 不 能 攝 者 形 骸 之 外 肝 膽 
X65n1287_001:0392c14	盡露。縱橫馳驟。放去收來。隱隱照映人處。徒與世間	盡 露 縱 橫 馳 驟 放 去 收 來 隱 隱 照 映 人 處 徒 與 世 間 
X65n1287_001:0392c15	人談世間法。不復知有向上事在。無痕跡處。可以檢	人 談 世 間 法 不 復 知 有 向 上 事 在 無 痕 跡 處 可 以 檢 
X65n1287_001:0392c16	點。無心識處。可以認取。故琹之道尊。根於音古。與聲	點 無 心 識 處 可 以 認 取 故 琹 之 道 尊 根 於 音 古 與 聲 
X65n1287_001:0392c17	器之源。略窺其倪。指法音節。調爕之妙。不詭於正。而	器 之 源 略 窺 其 倪 指 法 音 節 調 爕 之 妙 不 詭 於 正 而 
X65n1287_001:0392c18	喚醒千古人心。	喚 醒 千 古 人 心 
X65n1287_001:0392c19	直欲摶取虗空。握筆揮灑。縱橫奇屈。千古合節。如伏	直 欲 摶 取 虗 空 握 筆 揮 灑 縱 橫 奇 屈 千 古 合 節 如 伏 
X65n1287_001:0392c20	櫪老驥。意氣橫溢。穿雲之鵠。目無萬里。便覺天機激	櫪 老 驥 意 氣 橫 溢 穿 雲 之 鵠 目 無 萬 里 便 覺 天 機 激 
X65n1287_001:0392c21	觸。露出通身手眼。昔公明宣學於曾子三年不讀書。	觸 露 出 通 身 手 眼 昔 公 明 宣 學 於 曾 子 三 年 不 讀 書 
X65n1287_001:0392c22	曾子曰。宣而居參之門三年不學何也。公明宣曰。安	曾 子 曰 宣 而 居 參 之 門 三 年 不 學 何 也 公 明 宣 曰 安 
X65n1287_001:0392c23	敢不學。宣見夫子居宮庭。親在叱咤之聲。未嘗至於	敢 不 學 宣 見 夫 子 居 宮 庭 親 在 叱 咤 之 聲 未 嘗 至 於 
X65n1287_001:0392c24	犬馬。宣說之學而未能。宣見夫子而應賓客。恭儉而	犬 馬 宣 說 之 學 而 未 能 宣 見 夫 子 而 應 賓 客 恭 儉 而 
X65n1287_001:0393a01	不懈惰。宣說之學而未能。宣見夫子。而居朝庭。嚴臨	不 懈 惰 宣 說 之 學 而 未 能 宣 見 夫 子 而 居 朝 庭 嚴 臨 
X65n1287_001:0393a02	之下。而不毀傷。宣說之學而未能。宣說此三者。學而	之 下 而 不 毀 傷 宣 說 之 學 而 未 能 宣 說 此 三 者 學 而 
X65n1287_001:0393a03	未能。宣安敢不學而居夫子之門乎。曾子避席謝之	未 能 宣 安 敢 不 學 而 居 夫 子 之 門 乎 曾 子 避 席 謝 之 
X65n1287_001:0393a04	曰。參不及宣。其學而已。	曰 參 不 及 宣 其 學 而 已 
X65n1287_001:0393a05	楞嚴擊節	楞 嚴 擊 節 
X65n1287_001:0393a06	明　沙門大韶　著	明 沙 門 大 韶 著 
X65n1287_001:0393a07	門人　智叡　錄	門 人 智 叡 錄 
X65n1287_001:0393a08	夫參學之士。須要自得徹底掀翻。豈可就人吻角	夫 參 學 之 士 須 要 自 得 徹 底 掀 翻 豈 可 就 人 吻 角 
X65n1287_001:0393a09	吃野狐涎唾。他日盡是閻羅老子乞鐵棒的有甚	吃 野 狐 涎 唾 他 日 盡 是 閻 羅 老 子 乞 鐵 棒 的 有 甚 
X65n1287_001:0393a10	交涉。須從自己真參實悟處。透將出來。那時纔好	交 涉 須 從 自 己 真 參 實 悟 處 透 將 出 來 那 時 纔 好 
X65n1287_001:0393a11	把釋迦老子野狐涎唾。盡底撇向東洋大海。朕跡	把 釋 迦 老 子 野 狐 涎 唾 盡 底 撇 向 東 洋 大 海 朕 跡 
X65n1287_001:0393a12	不留。從自胸中嘔出。了無凝滯。如珠走盤。不留影	不 留 從 自 胸 中 嘔 出 了 無 凝 滯 如 珠 走 盤 不 留 影 
X65n1287_001:0393a13	跡。馳騁當世。神睴自顧。靡不貫彼精微。收之毫端。	跡 馳 騁 當 世 神 睴 自 顧 靡 不 貫 彼 精 微 收 之 毫 端 
X65n1287_001:0393a14	放彌六合。須於文字中點出如來之眼。光明遍照。	放 彌 六 合 須 於 文 字 中 點 出 如 來 之 眼 光明遍照 
X65n1287_001:0393a15	無一語而非世尊全體獨露。無一字而非釋迦老	無 一 語 而 非 世 尊 全 體 獨 露 無 一 字 而 非 釋 迦 老 
X65n1287_001:0393a16	子喪身命處也。葢生平學力未精。不能藻鑑而照	子 喪 身 命 處 也 葢 生 平 學 力 未 精 不 能 藻 鑑 而 照 
X65n1287_001:0393a17	破生死之根。露出父母未生已前一段光景來。人	破 生 死 之 根 露 出 父 母 未 生 已 前 一 段 光 景 來 人 
X65n1287_001:0393a18	人自謂握靈蛇之珠。家家自謂抱荊山之玉。茫然不	人 自 謂 握 靈 蛇 之 珠 家 家 自 謂 抱 荊 山 之 玉 茫 然 不 
X65n1287_001:0393a19	能照物。無隱無從。不能洞識幽微。究其所真。見無	能 照 物 無 隱 無 從 不 能 洞 識 幽 微 究 其 所 真 見 無 
X65n1287_001:0393a20	迷悟。心見無分。靡不知有於言煥然如水之質。漫	迷 悟 心 見 無 分 靡 不 知 有 於 言 煥 然 如 水 之 質 漫 
X65n1287_001:0393a21	言浩蕩。自成其文。蓋非語言文字理通故也。聖胤	言 浩 蕩 自 成 其 文 蓋 非 語 言 文 字 理 通 故 也 聖 胤 
X65n1287_001:0393a22	流輝。懸河瀉辨。非真見之光明。涅槃元清淨體者	流 輝 懸 河 瀉 辨 非 真 見 之 光 明 涅 槃 元 清 淨 體 者 
X65n1287_001:0393a23	乎。今之學者。不能履順而遊性。乘佛理而御心。道	乎 今 之 學 者 不 能 履 順 而 遊 性 乘 佛 理 而 御 心 道 
X65n1287_001:0393a24	眼未明。世出世間常露於前。不能分別。而為千古之	眼 未 明 世出世間 常 露 於 前 不 能 分 別 而 為 千 古 之 
X65n1287_001:0393b01	靈骨。照破生死之根。方知真藥現前。不能分別者。	靈 骨 照 破 生 死 之 根 方 知 真 藥 現 前 不 能 分 別 者 
X65n1287_001:0393b02	氣爽神聰。才情風韻。若處太虗之中。飄飄然而露	氣 爽 神 聰 才 情 風 韻 若 處 太 虗 之 中 飄 飄 然 而 露 
X65n1287_001:0393b03	千古之玄風。以應世間。神融骨洽。必須悟此。而視	千 古 之 玄 風 以 應 世 間 神 融 骨 洽 必 須 悟 此 而 視 
X65n1287_001:0393b04	千百世。如同一日。潔然於內。渾然於外。不被世間	千 百 世 如 同 一 日 潔 然 於 內 渾 然 於 外 不 被 世 間 
X65n1287_001:0393b05	語言文字之所障礙。是以慱採精微。陶容妙義。會	語 言 文 字 之 所 障 礙 是 以 慱 採 精 微 陶 容 妙 義 會 
X65n1287_001:0393b06	契如來之旨。不費纖毫之力。能令學人析理開神。	契 如 來 之 旨 不 費 纖 毫 之 力 能 令 學 人 析 理 開 神 
X65n1287_001:0393b07	吐棄精華。千秋片語。道波口海。非諸佛之真見。能	吐 棄 精 華 千 秋 片 語 道 波 口 海 非 諸 佛 之 真 見 能 
X65n1287_001:0393b08	與於此乎。未嘗知其清虗之體素骨通靈不可染	與 於 此 乎 未 嘗 知 其 清 虗 之 體 素 骨 通 靈 不 可 染 
X65n1287_001:0393b09	污者。一字不鑿。則心鏡彌朗。聲同金石。皆自丰神	污 者 一 字 不 鑿 則 心 鏡 彌 朗 聲 同 金 石 皆 自 丰 神 
X65n1287_001:0393b10	透露。妙辨縱橫。而非楞嚴寂滅海中流出者。故心	透 露 妙 辨 縱 橫 而 非 楞 嚴 寂 滅 海 中 流 出 者 故 心 
X65n1287_001:0393b11	莫之能為隱者。吾人之所不能隱於心矣。是以心	莫 之 能 為 隱 者 吾 人 之 所 不 能 隱 於 心 矣 是 以 心 
X65n1287_001:0393b12	見之所難分也。而世無能隱之心。心無能隱之見	見 之 所 難 分 也 而 世 無 能 隱 之 心 心 無 能 隱 之 見 
X65n1287_001:0393b13	心之所露。而不能自知者。未有能知於心也。闇昧	心 之 所 露 而 不 能 自 知 者 未 有 能 知 於 心 也 闇 昧 
X65n1287_001:0393b14	得耀乎光明。孰為見以全露。直言其歸趣而已。窮	得 耀 乎 光 明 孰 為 見 以 全 露 直 言 其 歸 趣 而 已 窮 
X65n1287_001:0393b15	萬物之根源。別千靈之作用。方可照明真見。烏謂	萬 物 之 根 源 別 千 靈 之 作 用 方 可 照 明 真 見 烏 謂 
X65n1287_001:0393b16	自己吐出楞嚴大定耶。是以翦截浮辭。恢弘至道。	自 己 吐 出 楞 嚴 大 定 耶 是 以 翦 截 浮 辭 恢 弘 至 道 
X65n1287_001:0393b17	舉其閎綱。原始要終。得其真趣。莫尋枝葉。若江河	舉 其 閎 綱 原 始 要 終 得 其 真 趣 莫 尋 枝 葉 若 江 河 
X65n1287_001:0393b18	之流。渙然氷釋。葢有南威之容。乃可論於淑媛。有	之 流 渙 然 氷 釋 葢 有 南 威 之 容 乃 可 論 於 淑 媛 有 
X65n1287_001:0393b19	龍淵之利。乃可議於斷割。敷揚厥旨。驅摭羣言。發	龍 淵 之 利 乃 可 議 於 斷 割 敷 揚 厥 旨 驅 摭 羣 言 發 
X65n1287_001:0393b20	前人之未發。泄如來之真髓。可補於將來。靡得而	前 人 之 未 發 泄 如 來 之 真 髓 可 補 於 將 來 靡 得 而 
X65n1287_001:0393b21	詳焉。昔王敦素問覺範禪師曰。寶公讖語。視千百	詳 焉 昔 王 敦 素 問 覺 範 禪 師 曰 寶 公 讖 語 視 千 百 
X65n1287_001:0393b22	年如一日。此何道而至之。覺範曰。清明在躬。志氣	年 如 一 日 此 何 道 而 至 之 覺 範 曰 清 明 在 躬 志 氣 
X65n1287_001:0393b23	如神。有物將至。其兆必先。孔子語也。莫非倒想。倒	如 神 有 物 將 至 其 兆 必 先 孔 子 語 也 莫 非 倒 想 倒 
X65n1287_001:0393b24	想若滅。洞見三世。寶公豈有倒想乎。敦素拊掌咲	想 若 滅 洞 見 三 世 寶 公 豈 有 倒 想 乎 敦 素 拊 掌 咲 
X65n1287_001:0393c01	曰。美哉之論。然則倒想寧有道乎。	曰 美 哉 之 論 然 則 倒 想 寧 有 道 乎 
X65n1287_001:0393c02	大佛頂。	大 佛 頂 
X65n1287_001:0393c03	即諸佛之果體也。反衰世之陵夷。續眾生之慧命。	即 諸 佛 之 果 體 也 反 衰 世 之 陵 夷 續 眾 生 之 慧 命 
X65n1287_001:0393c04	無古無今。庶不異於真源。即心即用。未甞不露於	無 古 無 今 庶 不 異 於 真 源 即 心 即 用 未 甞 不 露 於 
X65n1287_001:0393c05	項相。一切眾生。不能析如來之見。不能知如來之	項 相 一 切 眾 生 不 能 析 如 來 之 見 不 能 知 如 來 之 
X65n1287_001:0393c06	頂。而顯諸佛之神用也。用眾生之語言也。是眾生	頂 而 顯 諸 佛 之 神 用 也 用 眾 生 之 語 言 也 是 眾 生 
X65n1287_001:0393c07	自受用之法門也。安身立命處也。世尊點出諸佛	自 受 用 之 法 門 也 安 身 立 命 處 也 世 尊 點 出 諸 佛 
X65n1287_001:0393c08	之眼。放出頂光也。	之 眼 放 出 頂 光 也 
X65n1287_001:0393c09	妙奢摩它三摩禪那。	妙 奢 摩 它 三 摩 禪 那 
X65n1287_001:0393c10	這一妙字吐出。與世味同研。庸言庸行。與善惡是	這 一 妙 字 吐 出 與 世 味 同 研 庸 言 庸 行 與 善 惡 是 
X65n1287_001:0393c11	非。溶作一團。和作一塊。掀翻理窟。倒翻情境。天然	非 溶 作 一 團 和 作 一 塊 掀 翻 理 窟 倒 翻 情 境 天 然 
X65n1287_001:0393c12	真趣。自然神化。不假雕琢。在世而不為世之所遷。	真 趣 自 然 神 化 不 假 雕 琢 在 世 而 不 為 世 之 所 遷 
X65n1287_001:0393c13	出世而不能融於世者。真淳不剖。為之涅槃元清	出 世 而 不 能 融 於 世 者 真 淳 不 剖 為 之 涅 槃 元 清 
X65n1287_001:0393c14	淨體。是諸佛之本源。流而不散。用而不分。故世尊	淨 體 是 諸 佛 之 本 源 流 而 不 散 用 而 不 分 故 世 尊 
X65n1287_001:0393c15	全體作用。於四十九年之中。未甞散亂者。唯一妙	全 體 作 用 於 四 十 九 年 之 中 未 甞 散 亂 者 唯 一 妙 
X65n1287_001:0393c16	字。而無知故。謂之奢摩它也。而無明故。謂之三摩。	字 而 無 知 故 謂 之 奢 摩 它 也 而 無 明 故 謂 之 三 摩 
X65n1287_001:0393c17	禪那。正三觀中。謂之體真止。識未動故。謂之隨緣	禪 那 正 三 觀 中 謂 之 體 真 止 識 未 動 故 謂 之 隨 緣 
X65n1287_001:0393c18	方便止。不思議故。謂之不著二邊止。是復真元未	方 便 止 不 思 議 故 謂 之 不 著 二 邊 止 是 復 真 元 未 
X65n1287_001:0393c19	散之果體也。淳朴未分之元。世尊欲盡大地眾生	散 之 果 體 也 淳 朴 未 分 之 元 世 尊 欲 盡 大 地 眾 生 
X65n1287_001:0393c20	皆復真元之體。若用識之所侵。聖德隱矣。元明之	皆 復 真 元 之 體 若 用 識 之 所 侵 聖 德 隱 矣 元 明 之 
X65n1287_001:0393c21	體失矣。非三界而三界分矣。無古今而古今別矣。	體 失 矣 非 三 界 而 三 界 分 矣 無 古 今 而 古 今 別 矣 
X65n1287_001:0393c22	無眾生而眾生之相成矣。是諸佛而作眾生矣。盡	無 眾 生 而 眾 生 之 相 成 矣 是 諸 佛 而 作 眾 生 矣 盡 
X65n1287_001:0393c23	大地諸佛即今皆是盡露蠕動含靈之相矣。把自	大 地 諸 佛 即 今 皆 是 盡 露 蠕 動 含 靈 之 相 矣 把 自 
X65n1287_001:0393c24	己一點真元刳之盡矣。唯大聖人出來救之難矣。	己 一 點 真 元 刳 之 盡 矣 唯 大 聖 人 出 來 救 之 難 矣 
X65n1287_001:0394a01	非大聖不能復其真而滅其識完其體矣。恐天下	非 大 聖 不 能 復 其 真 而 滅 其 識 完 其 體 矣 恐 天 下 
X65n1287_001:0394a02	人。而無有一人能完其心者。無一人能全其心。而	人 而 無 有 一 人 能 完 其 心 者 無 一 人 能 全 其 心 而 
X65n1287_001:0394a03	證諸佛之果體也。復其本源也。入其大定也。已證	證 諸 佛 之 果 體 也 復 其 本 源 也 入 其 大 定 也 已 證 
X65n1287_001:0394a04	涅槃也。識已寂滅也。故大聖人出來。終不把自己	涅 槃 也 識 已 寂 滅 也 故 大 聖 人 出 來 終 不 把 自 己 
X65n1287_001:0394a05	之心。而被識所侵故。是以許由箕隱。老聃守中。伏	之 心 而 被 識 所 侵 故 是 以 許 由 箕 隱 老 聃 守 中 伏 
X65n1287_001:0394a06	犧畫卦。文王發泄盡矣。聖哲奔忙魯叟彌縫者。世	犧 畫 卦 文 王 發 泄 盡 矣 聖 哲 奔 忙 魯 叟 彌 縫 者 世 
X65n1287_001:0394a07	尊以幻化之術。而提醒天下人。而一切眾生。若證	尊 以 幻 化 之 術 而 提 醒 天 下 人 而 一 切 眾 生 若 證 
X65n1287_001:0394a08	自心。方知自心皆為幻化。而幻化皆為自心者矣。	自 心 方 知 自 心 皆 為 幻 化 而 幻 化 皆 為 自 心 者 矣 
X65n1287_001:0394a09	是以融萬法於一妙。攝盡大地眾生之心。盡入奢	是 以 融 萬 法 於 一 妙 攝 盡 大 地 眾 生 之 心 盡 入 奢 
X65n1287_001:0394a10	摩禪那之中。故盡大地一切眾生。無一時未甞不	摩 禪 那 之 中 故 盡 大 地 一 切 眾 生 無 一 時 未 甞 不 
X65n1287_001:0394a11	析三摩談禪那融真見論三觀。何甞曾住口來。	析 三 摩 談 禪 那 融 真 見 論 三 觀 何 甞 曾 住 口 來 
X65n1287_001:0394a12	[宋木+取]初方便。	[宋木取] 初 方 便 
X65n1287_001:0394a13	世尊正把眾生日用三昧。融於奢摩它中。以三摩	世 尊 正 把 眾 生 日 用 三 昧 融 於 奢 摩 它 中 以 三 摩 
X65n1287_001:0394a14	禪那。溶作[宋木+取]初方便。作世間法亦可。作出世間法	禪 那 溶 作 [宋木取] 初 方 便 作 世 間 法 亦 可 作 出世間法 
X65n1287_001:0394a15	亦可。溶作一團。和作一塊。不可分別。不可卜度。吐	亦 可 溶 作 一 團 和 作 一 塊 不可分別 不 可 卜 度 吐 
X65n1287_001:0394a16	將出來。未有咀囓之痕者。釋迦老子。亦用一毫伎	將 出 來 未 有 咀 囓 之 痕 者 釋 迦 老 子 亦 用 一 毫 伎 
X65n1287_001:0394a17	倆不得。用一毫思唯不得。[宋木+取]初發起一念之時。各	倆 不 得 用 一 毫 思 唯 不 得 [宋木取] 初 發 起 一 念 之 時 各 
X65n1287_001:0394a18	人自家檢點看。還能識得千古已前面目否。若能	人 自 家 檢 點 看 還 能 識 得 千 古 已 前 面 目 否 若 能 
X65n1287_001:0394a19	認得此念念分別念念透將出來。還識得是父母	認 得 此 念 念 分 別 念 念 透 將 出 來 還 識 得 是 父 母 
X65n1287_001:0394a20	未生已前這段光景者。釋迦老子許多臭爛葛藤。	未 生 已 前 這 段 光 景 者 釋 迦 老 子 許 多 臭 爛 葛 藤 
X65n1287_001:0394a21	一毫也用不著。亦不能舒一毫伎倆。安知一念能	一 毫 也 用 不 著 亦 不 能 舒 一 毫 伎 倆 安 知 一 念 能 
X65n1287_001:0394a22	知大地眾生盡皆成佛。安知三世諸佛之相盡露	知 大 地 眾 生 盡 皆 成 佛 安 知 三世諸佛 之 相 盡 露 
X65n1287_001:0394a23	眾生之一念乎。其形隱而能顯。其聲露而常藏。以	眾 生 之 一 念 乎 其 形 隱 而 能 顯 其 聲 露 而 常 藏 以 
X65n1287_001:0394a24	非常之人。能覩非常之形。有非常之眼。不從忘想	非 常 之 人 能 覩 非 常 之 形 有 非 常 之 眼 不 從 忘 想 
X65n1287_001:0394b01	處出將一個。未有咀囓之痕的。父母未生已前拋	處 出 將 一 個 未 有 咀 囓 之 痕 的 父 母 未 生 已 前 拋 
X65n1287_001:0394b02	向人前。止要一切人亦不可囓傷。而自用之斬斷	向 人 前 止 要 一 切 人 亦 不 可 囓 傷 而 自 用 之 斬 斷 
X65n1287_001:0394b03	人之卜度。截斷人無始劫前種子。直言之下。更不	人 之 卜 度 截 斷 人 無 始 劫 前 種 子 直 言 之 下 更 不 
X65n1287_001:0394b04	著纖毫擬議。放出自己光明。照天照地。吐電驚雷。	著 纖 毫 擬 議 放 出 自 己 光 明 照 天 照 地 吐 電 驚 雷 
X65n1287_001:0394b05	天壤間更有何物而能至於此耶。故釋迦老子。亦	天 壤 間 更 有 何 物 而 能 至 於 此 耶 故 釋 迦 老 子 亦 
X65n1287_001:0394b06	用一毫伎倆不得。天然真趣。豈能雕琢心之所露	用 一 毫 伎 倆 不 得 天 然 真 趣 豈 能 雕 琢 心 之 所 露 
X65n1287_001:0394b07	於神。生於識心未動之先。故用無識之心。行於無	於 神 生 於 識 心 未 動 之 先 故 用 無 識 之 心 行 於 無 
X65n1287_001:0394b08	思之境。故不可以識動之所能侵也。言無凝滯之	思 之 境 故 不 可 以 識 動 之 所 能 侵 也 言 無 凝 滯 之 
X65n1287_001:0394b09	思。心有能變之識。識所動而真則遺矣。心有明而	思 心 有 能 變 之 識 識 所 動 而 真 則 遺 矣 心 有 明 而 
X65n1287_001:0394b10	礙則立矣。明則知而妄則生矣。元明之體失矣。故	礙 則 立 矣 明 則 知 而 妄 則 生 矣 元 明 之 體 失 矣 故 
X65n1287_001:0394b11	曰終日用而不知枉入諸趣者矣。是以真心。不能	曰 終 日 用 而 不 知 枉 入 諸 趣 者 矣 是 以 真 心 不 能 
X65n1287_001:0394b12	用於世。不能辨於事。彼非所明而明之。彼非所知	用 於 世 不 能 辨 於 事 彼 非 所 明 而 明 之 彼 非 所 知 
X65n1287_001:0394b13	而知。故能知於世者。非心之所真也。是非之彰。道	而 知 故 能 知 於 世 者 非 心 之 所 真 也 是 非 之 彰 道 
X65n1287_001:0394b14	之所虧也。出於天地。至明至理之所非及也。唯知	之 所 虧 也 出 於 天 地 至 明 至 理 之 所 非 及 也 唯 知 
X65n1287_001:0394b15	吾人之所直言者。不可知而為心。不可以明而為	吾 人 之 所 直 言 者 不 可 知 而 為 心 不 可 以 明 而 為 
X65n1287_001:0394b16	道。是以釋迦老子化機被物。唯以辭變而為用也。	道 是 以 釋 迦 老 子 化 機 被 物 唯 以 辭 變 而 為 用 也 
X65n1287_001:0394b17	唯觀辭變為如來無礙之辨而為法也。而窮天下	唯 觀 辭 變 為 如 來 無 礙 之 辨 而 為 法 也 而 窮 天 下 
X65n1287_001:0394b18	人之心。無有能盡之用。而窮如來變化之機。是以	人 之 心 無 有 能 盡 之 用 而 窮 如 來 變 化 之 機 是 以 
X65n1287_001:0394b19	世尊。四十九年。自受用之法門。未甞曾說一字。而	世 尊 四 十 九 年 自 受 用 之 法 門 未 甞 曾 說 一 字 而 
X65n1287_001:0394b20	化導眾生。用之四十九年。未甞有一法與人者。唯	化 導 眾 生 用 之 四 十 九 年 未 甞 有 一 法 與 人 者 唯 
X65n1287_001:0394b21	以直言其歸趣也。而知言之脉。這一訣竅達磨所	以 直 言 其 歸 趣 也 而 知 言 之 脉 這 一 訣 竅 達 磨 所 
X65n1287_001:0394b22	傳如來慧命者。勢如懸[糸*系]。世尊未甞不與道破。在	傳 如 來 慧 命 者 勢 如 懸 [糸系] 世 尊 未 甞 不 與 道 破 在 
X65n1287_001:0394b23	般若會上。則曰如語者。實語者。真語者。不誑語者。	般 若 會 上 則 曰 如 語 者 實 語 者 真 語 者 不 誑 語 者 
X65n1287_001:0394b24	不異語者。在法華會上。以三稱誠諦之語。六萬餘	不 異 語 者 在 法 華 會 上 以 三 稱 誠 諦 之 語 六 萬 餘 
X65n1287_001:0394c01	言。臨完正稱。授持佛語。唯一直語。而為萬世之師	言 臨 完 正 稱 授 持 佛 語 唯 一 直 語 而 為 萬 世 之 師 
X65n1287_001:0394c02	者。其唯大聖歟。非有義於文所可得而言也。是以	者 其 唯 大 聖 歟 非 有 義 於 文 所 可 得 而 言 也 是 以 
X65n1287_001:0394c03	窮盡萬物之言。不能以直而為言也。言非直而識	窮 盡 萬 物 之 言 不 能 以 直 而 為 言 也 言 非 直 而 識 
X65n1287_001:0394c04	所侵也。故不能定萬物之心而為真也。不能測萬	所 侵 也 故 不 能 定 萬 物 之 心 而 為 真 也 不 能 測 萬 
X65n1287_001:0394c05	物之心而為教也。不能融萬物之心而住無思之	物 之 心 而 為 教 也 不 能 融 萬 物 之 心 而 住 無 思 之 
X65n1287_001:0394c06	境也。不能化萬物之機而為各各父母未生已前	境 也 不 能 化 萬 物 之 機 而 為 各 各 父 母 未 生 已 前 
X65n1287_001:0394c07	也。	也 
X65n1287_001:0394c08	化柴煑茶	化 柴 煑 茶 
X65n1287_001:0394c09	一莖茅上。燎天赤燄常燃。萬指叢中。法供因緣偶爾。	一 莖 茅 上 燎 天 赤 燄 常 燃 萬 指 叢 中 法 供 因 緣 偶 爾 
X65n1287_001:0394c10	苕溪煑作清凉　　盡成鑪鞴。鑊湯爐內。誰為出手	苕 溪 煑 作 清 凉 盡 成 鑪 鞴 鑊 湯 爐 內 誰 為 出 手 
X65n1287_001:0394c11	提携。猛烈燄中。何者將薪就熾。旃檀寸寸。何妨片片	提 携 猛 烈 燄 中 何 者 將 薪 就 熾 旃 檀 寸 寸 何 妨 片 片 
X65n1287_001:0394c12	將來。瓊樹森森。豈惜枝枝拈出。砍蒼劈翠。截玉剖金。	將 來 瓊 樹 森 森 豈 惜 枝 枝 拈 出 砍 蒼 劈 翠 截 玉 剖 金 
X65n1287_001:0394c13	滿擔携來。撲落總非他物。縱橫界內。刈末全得工夫。	滿 擔 携 來 撲 落 總 非 他 物 縱 橫 界 內 刈 末 全 得 工 夫 
X65n1287_001:0394c14	化燈油	化 燈 油 
X65n1287_001:0394c15	這一點光。燭三千界。法界之幽途直透。彌勒之內院	這 一 點 光 燭 三 千 界 法 界 之 幽 途 直 透 彌 勒 之 內 院 
X65n1287_001:0394c16	恒輝。似廣寒宮啟。映寶網之千重。如杲日當空。走金	恒 輝 似 廣 寒 宮 啟 映 寶 網 之 千 重 如 杲 日 當 空 走 金 
X65n1287_001:0394c17	蛇之萬道。觸白毫而遍皆成玉色。照法相而大地盡	蛇 之 萬 道 觸 白 毫 而 遍 皆 成 玉 色 照 法 相 而 大 地 盡 
X65n1287_001:0394c18	作黃金。物物騰輝。塵塵互入。噫。莫道不從此處生光。	作 黃 金 物 物 騰 輝 塵 塵 互 入 噫 莫 道 不 從 此 處 生 光 
X65n1287_001:0394c19	盡是得來發燄。檀那蚤施。仍續此明。拈出些些。莫教	盡 是 得 來 發 燄 檀 那 蚤 施 仍 續 此 明 拈 出 些 些 莫 教 
X65n1287_001:0394c20	常昧。	常 昧 
X65n1287_001:0394c21	祛虫	祛 虫 
X65n1287_001:0394c22	生佛同源。性無高下。法身互顯。報有升沉。形分萬品。	生 佛 同 源 性 無 高 下 法 身 互 顯 報 有 升 沉 形 分 萬 品 
X65n1287_001:0394c23	體列千般。彗孛現於微垣。災異彰於吳地。時當季夏。	體 列 千 般 彗 孛 現 於 微 垣 災 異 彰 於 吳 地 時 當 季 夏 
X65n1287_001:0394c24	爍石流金。萬物茂榮之候。松篁吐翠之時。弱植同[序予+(林/木)]。	爍 石 流 金 萬 物 茂 榮 之 候 松 篁 吐 翠 之 時 弱 植 同 [序予林木] 
X65n1287_001:0395a01	浮英鬪艶。幽姿傲骨。鬱蒼素質之標。喬木森然。羣芳	浮 英 鬪 艶 幽 姿 傲 骨 鬱 蒼 素 質 之 標 喬 木 森 然 羣 芳 
X65n1287_001:0395a02	爛熳之莠。魔業之唚。推雕之剝。乃囓乃唚。乃柔乃傷。	爛 熳 之 莠 魔 業 之 唚 推 雕 之 剝 乃 囓 乃 唚 乃 柔 乃 傷 
X65n1287_001:0395a03	眾芳搖落兮。盡推彚品之華。森然枯槁兮。唯挺孤高	眾 芳 搖 落 兮 盡 推 彚 品 之 華 森 然 枯 槁 兮 唯 挺 孤 高 
X65n1287_001:0395a04	之幹。遭其零悴。息歸萎薾。天時之道違和。地利之宜	之 幹 遭 其 零 悴 息 歸 萎 薾 天 時 之 道 違 和 地 利 之 宜 
X65n1287_001:0395a05	傷毀。未能調叶。致降災愆。伏願。證法相而如屈如曲。	傷 毀 未 能 調 叶 致 降 災 愆 伏 願 證 法 相 而 如 屈 如 曲 
X65n1287_001:0395a06	現三昧兮如囓如唚。卸醜形而神通自妙。脫業累而	現 三 昧 兮 如 囓 如 唚 卸 醜 形 而 神 通 自 妙 脫 業 累 而 
X65n1287_001:0395a07	超極樂之邦。仍使松筠含翠。卉木芬芳。復生蕙以標	超 極 樂 之 邦 仍 使 松 筠 含 翠 卉 木 芬 芳 復 生 蕙 以 標 
X65n1287_001:0395a08	姿。仍挺幹而發莠。	姿 仍 挺 幹 而 發 莠 
X65n1287_001:0395a09	薦親	薦 親 
X65n1287_001:0395a10	詎知身類浮萍。命均脆艸。形將物化。驚業海之汪洋。	詎 知 身 類 浮 萍 命 均 脆 艸 形 將 物 化 驚 業 海 之 汪 洋 
X65n1287_001:0395a11	心乃真常。[耳*少]畏塗之遙曠。於乎。法性虗靈。慨親恩之	心 乃 真 常 [耳少] 畏 塗 之 遙 曠 於 乎 法 性 虗 靈 慨 親 恩 之 
X65n1287_001:0395a12	罔極。幽冥杳隔。嗟子道之何申。匪憑我佛之洪慈。曷	罔 極 幽 冥 杳 隔 嗟 子 道 之 何 申 匪 憑 我 佛 之 洪 慈 曷 
X65n1287_001:0395a13	導冥中之滯魄。於烏。投誠梵院。達悃覺天。一有愧怍	導 冥 中 之 滯 魄 於 烏 投 誠 梵 院 達 悃 覺 天 一 有 愧 怍 
X65n1287_001:0395a14	之愆。總藉慈悲所憫善來佛子。允副齋心。塵隨空落。	之 愆 總 藉 慈 悲 所 憫 善 來 佛 子 允 副 齋 心 塵 隨 空 落 
X65n1287_001:0395a15	正觀第一義天。想與虗隕。深入妙三摩地。無違動止。	正 觀 第 一 義 天 想 與 虗 隕 深 入 妙 三 摩 地 無 違 動 止 
X65n1287_001:0395a16	宴坐水月道場。不間晨晡。成就空華佛事。	宴 坐 水 月 道 場 不 間 晨 晡 成 就 空 華 佛 事 
X65n1287_001:0395a17	資福寺妙宗下火	資 福 寺 妙 宗 下 火 
X65n1287_001:0395a18	這個妙宗。常在一毫端上。放大光明。髑髏眼中。照天	這 個 妙 宗 常 在 一 毫 端 上 放大光明 髑 髏 眼 中 照 天 
X65n1287_001:0395a19	照地。今日遺下賍私。却在山僧手裡。這鶻臭布衫。脂	照 地 今 日 遺 下 賍 私 却 在 山 僧 手 裡 這 鶻 臭 布 衫 脂 
X65n1287_001:0395a20	膏帽子。向人天眾前。投入火光三昧。燃起燎天赤燄。	膏 帽 子 向 人 天 眾 前 投 入 火 光 三 昧 燃 起 燎 天 赤 燄 
X65n1287_001:0395a21	放出性空真火。走却無角鐵牛。跳出金毛獅吼。撞倒	放 出 性 空 真 火 走 却 無 角 鐵 牛 跳 出 金 毛 獅 吼 撞 倒 
X65n1287_001:0395a22	弁山峰頂。嚇得須彌倒走。松濤徹底顛狂。林木盡皆	弁 山 峰 頂 嚇 得 須 彌 倒 走 松 濤 徹 底 顛 狂 林 木 盡 皆 
X65n1287_001:0395a23	哮吼。百鳥哀鳴山川淚流。必竟向何處安身。(打圓相	哮 吼 百 鳥 哀 鳴 山 川 淚 流 必 竟 向 何 處 安 身 打 圓 相 
X65n1287_001:0395a24	云)却在這裡躲根瞥醜。(咄)象王擺脫黃金索。飛騰直	云 却 在 這 裡 躲 根 瞥 醜 咄 象 王 擺 脫 黃 金 索 飛 騰 直 
X65n1287_001:0395b01	入雲端走。	入 雲 端 走 
X65n1287_001:0395b02	與楞嚴寺性菴下火	與 楞 嚴 寺 性 菴 下 火 
X65n1287_001:0395b03	從來不識娘生鼻。今日全然通露出。和身跳入太虗	從 來 不 識 娘 生 鼻 今 日 全 然 通 露 出 和 身 跳 入 太 虗 
X65n1287_001:0395b04	空。兩眼分明如電徹。六十餘年不解尋。一朝雲散風	空 兩 眼 分 明 如 電 徹 六 十 餘 年 不 解 尋 一 朝 雲 散 風 
X65n1287_001:0395b05	前別。走却獰龍獨角新。縱橫法界顛狂決。玉柱雲凝。	前 別 走 却 獰 龍 獨 角 新 縱 橫 法 界 顛 狂 決 玉 柱 雲 凝 
X65n1287_001:0395b06	苕溪流截。且道性菴上座。必竟在何處安身。(打圓相	苕 溪 流 截 且 道 性 菴 上 座 必 竟 在 何 處 安 身 打 圓 相 
X65n1287_001:0395b07	云)昨宵走却玉麒麟。翻身跳出黃金窟。	云 昨 宵 走 却 玉 麒 麟 翻 身 跳 出 黃 金 窟 
X65n1287_001:0395b08	千松筆記	千 松 筆 記 
X65n1287_001:0395b09	門人智　錄	門 人 智 錄 
X65n1287_001:0395b10	彌勒像讚	彌 勒 像 讚 
X65n1287_001:0395b11	這個潑賴。沒些頦顋。常在街頭。慣為乞丐。個大肚皮。	這 個 潑 賴 沒 些 頦 顋 常 在 街 頭 慣 為 乞 丐 個 大 肚 皮 
X65n1287_001:0395b12	唯餘臭穢。內院難容。泥犁有在。(咦)若將黑墨染虗空。	唯 餘 臭 穢 內 院 難 容 泥 犁 有 在 咦 若 將 黑 墨 染 虗 空 
X65n1287_001:0395b13	直入地獄如箭射。	直 入 地 獄 如 箭 射 
X65n1287_001:0395b14	觀音像	觀 音 像 
X65n1287_001:0395b15	這個野狐精。裝甚痴模樣。阿誰寫將來。露這醜形狀。	這 個 野 狐 精 裝 甚 痴 模 樣 阿 誰 寫 將 來 露 這 醜 形 狀 
X65n1287_001:0395b16	終日誑眾生。禮拜觀音像。若還得見伊。痛責三十杖。	終 日 誑 眾 生 禮 拜 觀 音 像 若 還 得 見 伊 痛 責 三 十 杖 
X65n1287_001:0395b17	達磨像	達 磨 像 
X65n1287_001:0395b18	打落牙的顋胡。藥不死的剩漢。西方不能容汝。東土	打 落 牙 的 顋 胡 藥 不 死 的 剩 漢 西 方 不 能 容 汝 東 土 
X65n1287_001:0395b19	來此何幹。慣將他人之物誑人。自己無一毫希罕。若	來 此 何 幹 慣 將 他 人 之 物 誑 人 自 己 無 一 毫 希 罕 若 
X65n1287_001:0395b20	還撞見難饒。劈脊還他便棒。	還 撞 見 難 饒 劈 脊 還 他 便 棒 
X65n1287_001:0395b21	普賢讚	普 賢 讚 
X65n1287_001:0395b22	一個普賢騎個象。兩兩分明各一樣。普賢騎象象騎	一 個 普 賢 騎 個 象 兩 兩 分 明 各 一 樣 普 賢 騎 象 象 騎 
X65n1287_001:0395b23	人。鼻孔元來無兩樣。若還檢點得分明。各各也要三	人 鼻 孔 元 來 無 兩 樣 若 還 檢 點 得 分 明 各 各 也 要 三 
X65n1287_001:0395b24	十杖。	十 杖 
X65n1287_001:0395c01	題楞嚴寺中峰祖師遺笠	題 楞 嚴 寺 中 峰 祖 師 遺 笠 
X65n1287_001:0395c02	彩霞聚處結羅紋。日落山銜頂露痕。雨雪驟時容有	彩 霞 聚 處 結 羅 紋 日 落 山 銜 頂 露 痕 雨 雪 驟 時 容 有 
X65n1287_001:0395c03	笠。電雷迅疾乃知君。餘生活計雙天目。全體風流五	笠 電 雷 迅 疾 乃 知 君 餘 生 活 計 雙 天 目 全 體 風 流 五 
X65n1287_001:0395c04	色雲。唯此百年遺跡在。何人惆悵罷殷勤。	色 雲 唯 此 百 年 遺 跡 在 何 人 惆 悵 罷 殷 勤 
X65n1287_001:0395c05	密藏師遺笠	密 藏 師 遺 笠 
X65n1287_001:0395c06	時將晴笠護螺紋。猶恐神光露頂痕。鄉國不居潛世	時 將 晴 笠 護 螺 紋 猶 恐 神 光 露 頂 痕 鄉 國 不 居 潛 世 
X65n1287_001:0395c07	外。□□遺跡儼身分。幸存滿月今瞻仰。得有圓光孰	外 遺 跡 儼 身 分 幸 存 滿 月 今 瞻 仰 得 有 圓 光 孰 
X65n1287_001:0395c08	見聞。華雨一龕山寺振。師身何處不紛紛。	見 聞 華 雨 一 龕 山 寺 振 師 身 何 處 不 紛 紛 
X65n1287_001:0395c09	輓蓮渠師	輓 蓮 渠 師 
X65n1287_001:0395c10	不知寒暑不知秋。歷盡塵緣未得休。鴻鴈一聲天外	不 知 寒 暑 不 知 秋 歷 盡 塵 緣 未 得 休 鴻 鴈 一 聲 天 外 
X65n1287_001:0395c11	落。山流始見水無流。	落 山 流 始 見 水 無 流 
X65n1287_001:0395c12	與畵工陳居士	與 畵 工 陳 居 士 
X65n1287_001:0395c13	描盡江山骨。還能寫自心。試看馳驟處。須認筆頭真。	描 盡 江 山 骨 還 能 寫 自 心 試 看 馳 驟 處 須 認 筆 頭 真 
X65n1287_001:0395c14	十二時歌	十 二 時 歌 
X65n1287_001:0395c15	平旦寅。徹開兩目自分明。[宋木+取]是此時人靜悄。從來無	平 旦 寅 徹 開 兩 目 自 分 明 [宋木取] 是 此 時 人 靜 悄 從 來 無 
X65n1287_001:0395c16	客到柴門。舒雙足。活如麟。踏破虗空何處塵。相看猿	客 到 柴 門 舒 雙 足 活 如 麟 踏 破 虗 空 何 處 塵 相 看 猿 
X65n1287_001:0395c17	鳥清晨過。咲我山居絕比鄰。日出卯。照用同時無不	鳥 清 晨 過 咲 我 山 居 絕 比 鄰 日 出 卯 照 用 同 時 無 不 
X65n1287_001:0395c18	了。金烏覿面沒遮瞞。山河大地常皎皎。泥牛吼。石虎	了 金 烏 覿 面 沒 遮 瞞 山 河 大 地 常 皎 皎 泥 牛 吼 石 虎 
X65n1287_001:0395c19	忷。海門浪擊紅輪小。鯨鯢吞却須彌峰。試問禪人幾	忷 海 門 浪 擊 紅 輪 小 鯨 鯢 吞 却 須 彌 峰 試 問 禪 人 幾 
X65n1287_001:0395c20	知曉。食時辰。水漿寒熱自知親。麁麁任緣隨分納。年	知 曉 食 時 辰 水 漿 寒 熱 自 知 親 麁 麁 任 緣 隨 分 納 年 
X65n1287_001:0395c21	來年老日全貧。或時吐。或時吞。放去收來與麼人。不	來 年 老 日 全 貧 或 時 吐 或 時 吞 放 去 收 來 與 麼 人 不 
X65n1287_001:0395c22	聞亞飯吹音樂。到底消磨適楚秦。禺中巳。白雲咲我	聞 亞 飯 吹 音 樂 到 底 消 磨 適 楚 秦 禺 中 巳 白 雲 咲 我 
X65n1287_001:0395c23	無名利。空山快樂忘寂喧。此時有鳥聲嬌翠。莫思量。	無 名 利 空 山 快 樂 忘 寂 喧 此 時 有 鳥 聲 嬌 翠 莫 思 量 
X65n1287_001:0395c24	休擬議。知音不是等閑遇。得便逢渠不識渠。死生看	休 擬 議 知 音 不 是 等 閑 遇 得 便 逢 渠 不 識 渠 死 生 看 
X65n1287_001:0396a01	來真咲具。日南午猢孫掛璧能攀舞。懸崕撒手真丈	來 真 咲 具 日 南 午 猢 孫 掛 璧 能 攀 舞 懸 崕 撒 手 真 丈 
X65n1287_001:0396a02	夫。大地由來無寸土。行也麼。坐也麼。東西南北頻周	夫 大 地 由 來 無 寸 土 行 也 麼 坐 也 麼 東 西 南 北 頻 周 
X65n1287_001:0396a03	覩。紅光赫赫熾通身。珍重時人莫莾鹵。日昳未。漁人	覩 紅 光 赫 赫 熾 通 身 珍 重 時 人 莫 莾 鹵 日 昳 未 漁 人 
X65n1287_001:0396a04	欵乃江邊去。擎著獰龍定活烹。隨手拈來無不是。潑	欵 乃 江 邊 去 擎 著 獰 龍 定 活 烹 隨 手 拈 來 無 不 是 潑 
X65n1287_001:0396a05	天風。毋驚畏。潵開羅網包天地。等閑會得者便宜。免	天 風 毋 驚 畏 潵 開 羅 網 包 天 地 等 閑 會 得 者 便 宜 免 
X65n1287_001:0396a06	使浮塵逐閑氣。晡時申。林風叱咤吼乾坤。南來片雨	使 浮 塵 逐 閑 氣 晡 時 申 林 風 叱 咤 吼 乾 坤 南 來 片 雨 
X65n1287_001:0396a07	分虹斷。北去輕雲擁日輪。江岸裂。江潮分。暮雨瀟瀟	分 虹 斷 北 去 輕 雲 擁 日 輪 江 岸 裂 江 潮 分 暮 雨 瀟 瀟 
X65n1287_001:0396a08	到渡津。看來白髮身如寉。濯足松風行路人。日入酉。	到 渡 津 看 來 白 髮 身 如 寉 濯 足 松 風 行 路 人 日 入 酉 
X65n1287_001:0396a09	過隙光陰如電走。日就月將能幾何。要使時常無捨	過 隙 光 陰 如 電 走 日 就 月 將 能 幾 何 要 使 時 常 無 捨 
X65n1287_001:0396a10	取。野鳥歸。風篁起。林陰無事獨相倚。二六時看自在	取 野 鳥 歸 風 篁 起 林 陰 無 事 獨 相 倚 二 六 時 看 自 在 
X65n1287_001:0396a11	身。泥牛吼月西風裏。黃昏戌。大地茫茫暗似漆。棄暗	身 泥 牛 吼 月 西 風 裏 黃 昏 戌 大 地 茫 茫 暗 似 漆 棄 暗 
X65n1287_001:0396a12	投明總未真。明暗何須空饒舌。亦無人。亦無佛。大儂	投 明 總 未 真 明 暗 何 須 空 饒 舌 亦 無 人 亦 無 佛 大 儂 
X65n1287_001:0396a13	口中吹篳栗炎炎六月雪飄飄。弁山峰頂咲不徹。人	口 中 吹 篳 栗 炎 炎 六 月 雪 飄 飄 弁 山 峰 頂 咲 不 徹 人 
X65n1287_001:0396a14	定亥。睡熟昏昏主誰在。枕子夢裡咲呵呵。却是東瓜	定 亥 睡 熟 昏 昏 主 誰 在 枕 子 夢 裡 咲 呵 呵 却 是 東 瓜 
X65n1287_001:0396a15	不成隊。露平凝。月沉海。孤鴻吚啞聲旋乃。若能認得	不 成 隊 露 平 凝 月 沉 海 孤 鴻 吚 啞 聲 旋 乃 若 能 認 得 
X65n1287_001:0396a16	這般聲。石人夜坐觀自在。夜半子。山河沒倒主中主。	這 般 聲 石 人 夜 坐 觀 自 在 夜 半 子 山 河 沒 倒 主 中 主 
X65n1287_001:0396a17	風吹屋角人不知。茅菴睡在泥團裡。月常圓。雲正駛	風 吹 屋 角 人 不 知 茅 菴 睡 在 泥 團 裡 月 常 圓 雲 正 駛 
X65n1287_001:0396a18	石女懷胎牛生駬。晝則饑飡夜則眠。皇家天子皆如	石 女 懷 胎 牛 生 駬 晝 則 饑 飡 夜 則 眠 皇 家 天 子 皆 如 
X65n1287_001:0396a19	簁。雞鳴丑。覺來路上驚眠狗。泉流風韻瀉秋聲。雲深	簁 雞 鳴 丑 覺 來 路 上 驚 眠 狗 泉 流 風 韻 瀉 秋 聲 雲 深 
X65n1287_001:0396a20	幽徑無人走。露光明。分好醜。赤肉團上縱橫手。森羅	幽 徑 無 人 走 露 光 明 分 好 醜 赤 肉 團 上 縱 橫 手 森 羅 
X65n1287_001:0396a21	萬象盡紛紛。大地由來不相受。	萬 象 盡 紛 紛 大 地 由 來 不 相 受 
X65n1287_001:0396a22	除夕楊塢	除 夕 楊 塢 
X65n1287_001:0396a23	天目分支直奔東。山迴蝘蜒勢寰雄。盤旋拮据數千	天 目 分 支 直 奔 東 山 迴 蝘 蜒 勢 寰 雄 盤 旋 拮 据 數 千 
X65n1287_001:0396a24	里。叠翠峰巒幾萬壘。具區北浸連天碧。襟帶長江如	里 叠 翠 峰 巒 幾 萬 壘 具 區 北 浸 連 天 碧 襟 帶 長 江 如 
X65n1287_001:0396b01	迤逶。崗巒挺秀唯霞幕。巉巖露頂參雲霧。數峰旋繞	迤 逶 崗 巒 挺 秀 唯 霞 幕 巉 巖 露 頂 參 雲 霧 數 峰 旋 繞 
X65n1287_001:0396b02	結楊塢。懸崕峭壁山頭顧。崚嶒玉立勢如屏。拱逼奎	結 楊 塢 懸 崕 峭 壁 山 頭 顧 崚 嶒 玉 立 勢 如 屏 拱 逼 奎 
X65n1287_001:0396b03	躔成外護。流泉直下水淙淙。噴雪飛瓊如白鷺。僧房	躔 成 外 護 流 泉 直 下 水 淙 淙 噴 雪 飛 瓊 如 白 鷺 僧 房 
X65n1287_001:0396b04	阿閣雲氣連。峰頭日月互吞吐。蒼霞掩映碧瑠璃。岸	阿 閣 雲 氣 連 峰 頭 日 月 互 吞 吐 蒼 霞 掩 映 碧 瑠 璃 岸 
X65n1287_001:0396b05	眉橫雪僧無數。清珠滙渚有蛟龍。巖前怪石如猛虎	眉 橫 雪 僧 無 數 清 珠 滙 渚 有 蛟 龍 巖 前 怪 石 如 猛 虎 
X65n1287_001:0396b06	飄來鍾罄佛聲聲。過嶺飛猿哀[喳日][喳日]。澗壑啛啛夜更	飄 來 鍾 罄 佛 聲 聲 過 嶺 飛 猿 哀 [喳日][喳日] 澗 壑 啛 啛 夜 更 
X65n1287_001:0396b07	長。松風拂拂晝常吼牧童欵乃不時來。或與樵夫相	長 松 風 拂 拂 晝 常 吼 牧 童 欵 乃 不 時 來 或 與 樵 夫 相 
X65n1287_001:0396b08	對喁。我暫棲止西巖下。偶然逢此三十夜。也無一物	對 喁 我 暫 棲 止 西 巖 下 偶 然 逢 此 三 十 夜 也 無 一 物 
X65n1287_001:0396b09	過新年。菜虀瓔珞充膓罷。瓊枝帶雪燒殘玉。嫩蕋先	過 新 年 菜 虀 瓔 珞 充 膓 罷 瓊 枝 帶 雪 燒 殘 玉 嫩 蕋 先 
X65n1287_001:0396b10	烹未放華。不道老來多意興。喜逢良夕在烟霞。	烹 未 放 華 不 道 老 來 多 意 興 喜 逢 良 夕 在 烟 霞 
X65n1287_001:0396b11	西方詠	西 方 詠 
X65n1287_001:0396b12	不識東兮不識西。拈來法法盡皆齊。彩雲行處分松	不 識 東 兮 不 識 西 拈 來 法 法 盡 皆 齊 彩 雲 行 處 分 松 
X65n1287_001:0396b13	影。紅日鯨吞破浪低。青蓮舌現彌陀相。白玉毫分寶	影 紅 日 鯨 吞 破 浪 低 青 蓮 舌 現 彌 陀 相 白 玉 毫 分 寶 
X65n1287_001:0396b14	劍提。霎時露出那叱眼。孰為生死孰為迷。	劍 提 霎 時 露 出 那 叱 眼 孰 為 生 死 孰 為 迷 
X65n1287_001:0396b15	戊辰初度	戊 辰 初 度 
X65n1287_001:0396b16	處世幽然渾似夢。顛倒縱橫隨世控。六十年來奔走	處 世 幽 然 渾 似 夢 顛 倒 縱 橫 隨 世 控 六 十 年 來 奔 走 
X65n1287_001:0396b17	忙。兩肩荷負皮囊重。豈知足下有駒兒。婉然運載還	忙 兩 肩 荷 負 皮 囊 重 豈 知 足 下 有 駒 兒 婉 然 運 載 還 
X65n1287_001:0396b18	飛動。馬齒增兮顏漸衰。盈頭白雪身無用。吾今老兮	飛 動 馬 齒 增 兮 顏 漸 衰 盈 頭 白 雪 身 無 用 吾 今 老 兮 
X65n1287_001:0396b19	祇自憐。躘踵已覺頭常痛。聚墨難描八法書。拈來拄	祇 自 憐 躘 踵 已 覺 頭 常 痛 聚 墨 難 描 八 法 書 拈 來 拄 
X65n1287_001:0396b20	杖無能弄。西方必定去不通。驢胎馬腹憑渠送。	杖 無 能 弄 西 方 必 定 去 不 通 驢 胎 馬 腹 憑 渠 送 
X65n1287_001:0396b21	又	又 
X65n1287_001:0396b22	吾今老兮頭如雪。念念塵心流未滅。時常展動娘生	吾 今 老 兮 頭 如 雪 念 念 塵 心 流 未 滅 時 常 展 動 娘 生 
X65n1287_001:0396b23	手。春風咲破虗空口。良宵明月太空碧。放情寥廓無	手 春 風 咲 破 虗 空 口 良 宵 明 月 太 空 碧 放 情 寥 廓 無 
X65n1287_001:0396b24	休歇。閑時看卷無字經。倦來就枕真妙訣。人生在世	休 歇 閑 時 看 卷 無 字 經 倦 來 就 枕 真 妙 訣 人 生 在 世 
X65n1287_001:0396c01	不多時。喜得吾生事都畢。莫將塵世為大年。佛祖尚	不 多 時 喜 得 吾 生 事 都 畢 莫 將 塵 世 為 大 年 佛 祖 尚 
X65n1287_001:0396c02	然眼中屑。	然 眼 中 屑 
X65n1287_001:0396c03	歲朝	歲 朝 
X65n1287_001:0396c04	今朝盡道添一歲。吾道如今減一年。增減去來無定	今 朝 盡 道 添 一 歲 吾 道 如 今 減 一 年 增 減 去 來 無 定 
X65n1287_001:0396c05	數。唯能消盡世間緣。必須識得緣中主。百千萬劫常	數 唯 能 消 盡 世 間 緣 必 須 識 得 緣 中 主 百千萬劫 常 
X65n1287_001:0396c06	如然。無增無減如何道。一句何須用口傳。	如 然 無增無減 如 何 道 一 句 何 須 用 口 傳 
X65n1287_001:0396c07	看梅四首	看 梅 四 首 
X65n1287_001:0396c08	萬點蒼山色半青。千峰影落在中庭。隔簾纔覺春風	萬 點 蒼 山 色 半 青 千 峰 影 落 在 中 庭 隔 簾 纔 覺 春 風 
X65n1287_001:0396c09	動。滿機梅花盡吐馨。	動 滿 機 梅 花 盡 吐 馨 
X65n1287_001:0396c10	一枝香染孤峰頂。嫩蕋偏教閗雪開。虗窓透入花神	一 枝 香 染 孤 峰 頂 嫩 蕋 偏 教 閗 雪 開 虗 窓 透 入 花 神 
X65n1287_001:0396c11	白。滿面春風笑我來。	白 滿 面 春 風 笑 我 來 
X65n1287_001:0396c12	懶把羞容嶺畔開。潛身影裏照娥眉。看來滿臉春嬌	懶 把 羞 容 嶺 畔 開 潛 身 影 裏 照 娥 眉 看 來 滿 臉 春 嬌 
X65n1287_001:0396c13	媚。徹骨氷肌不露懷(水底梅)。	媚 徹 骨 氷 肌 不 露 懷 水 底 梅 
X65n1287_001:0396c14	玉繡千峰疑瑞雪。馨香才覺是寒梅。遮閉彩毫唯映	玉 繡 千 峰 疑 瑞 雪 馨 香 才 覺 是 寒 梅 遮 閉 彩 毫 唯 映 
X65n1287_001:0396c15	白。鷺飛猶自帶春回。	白 鷺 飛 猶 自 帶 春 回 
X65n1287_001:0396c16	山行道中	山 行 道 中 
X65n1287_001:0396c17	笑指山頭不露峰。白雲行處絕狐踪。舉頭見有飛鴻	笑 指 山 頭 不 露 峰 白 雲 行 處 絕 狐 踪 舉 頭 見 有 飛 鴻 
X65n1287_001:0396c18	過。穿透雲山幾萬重。	過 穿 透 雲 山 幾 萬 重 
X65n1287_001:0396c19	一到溪山月正白。芒鞋踏破太虗碧。柱杖橫肩星斗	一 到 溪 山 月 正 白 芒 鞋 踏 破 太 虗 碧 柱 杖 橫 肩 星 斗 
X65n1287_001:0396c20	明。夜深劍吐光芒赤。平分風色在烟霞。彩雲深鎻蒼	明 夜 深 劍 吐 光 芒 赤 平 分 風 色 在 烟 霞 彩 雲 深 鎻 蒼 
X65n1287_001:0396c21	苔石。俛仰乾坤吾道寬。雁聲喚醒人間客。	苔 石 俛 仰 乾 坤 吾 道 寬 雁 聲 喚 醒 人 間 客 
X65n1287_001:0396c22	病中行脚	病 中 行 脚 
X65n1287_001:0396c23	一笠翩翩湖海遊。孤雲野寉猜誰留。古來行脚應如	一 笠 翩 翩 湖 海 遊 孤 雲 野 寉 猜 誰 留 古 來 行 脚 應 如 
X65n1287_001:0396c24	此。竭盡精神始得休。踏破艸鞋方到底。掀開雲霧露	此 竭 盡 精 神 始 得 休 踏 破 艸 鞋 方 到 底 掀 開 雲 霧 露 
X65n1287_001:0397a01	全眸。指揮自覺千虹斷。談笑初驚五嶽秋。	全 眸 指 揮 自 覺 千 虹 斷 談 笑 初 驚 五 嶽 秋 
X65n1287_001:0397a02	林雨紛紛點綠苔。晚霞片片映窓來。堦前竹色稍雲	林 雨 紛 紛 點 綠 苔 晚 霞 片 片 映 窓 來 堦 前 竹 色 稍 雲 
X65n1287_001:0397a03	碧。庭外輕風捲霧回。嗟我世緣何日盡。栖遲澗壑且	碧 庭 外 輕 風 捲 霧 回 嗟 我 世 緣 何 日 盡 栖 遲 澗 壑 且 
X65n1287_001:0397a04	忘懷。倘然有日乘鸞去。笑指虗空便擊雷。	忘 懷 倘 然 有 日 乘 鸞 去 笑 指 虗 空 便 擊 雷 
X65n1287_001:0397a05	送監寺東遊	送 監 寺 東 遊 
X65n1287_001:0397a06	碧漲苕溪春漫流。主人撥棹向東遊。青山兩岸相隨	碧 漲 苕 溪 春 漫 流 主 人 撥 棹 向 東 遊 青 山 兩 岸 相 隨 
X65n1287_001:0397a07	往。白鷺洲邊破浪頭。	往 白 鷺 洲 邊 破 浪 頭 
X65n1287_001:0397a08	舟行苕上	舟 行 苕 上 
X65n1287_001:0397a09	水滿溪頭月滿流。魚龍無個不吞喉。纔逢禹級三層	水 滿 溪 頭 月 滿 流 魚 龍 無 個 不 吞 喉 纔 逢 禹 級 三 層 
X65n1287_001:0397a10	浪。吐出光明萬里秋。	浪 吐 出 光 明 萬 里 秋 
X65n1287_001:0397a11	牧牛詞	牧 牛 詞 
X65n1287_001:0397a12	這牛兒身強力徤。幾人能解牽騎。為貪堤上綠艸嫩。	這 牛 兒 身 強 力 徤 幾 人 能 解 牽 騎 為 貪 堤 上 綠 艸 嫩 
X65n1287_001:0397a13	籬籬只管尋芳逐翠。奔馳去不[(厂@((既旡)日+口))*頁]傾危。爭知道山遙	籬 籬 只 管 尋 芳 逐 翠 奔 馳 去 不 [厂既旡日口頁] 傾 危 爭 知 道 山 遙 
X65n1287_001:0397a14	路僻。回首到家遲。牧童今有意。繩頭謹束。鼻索高提。	路 僻 回 首 到 家 遲 牧 童 今 有 意 繩 頭 謹 束 鼻 索 高 提 
X65n1287_001:0397a15	入泥入水。終是不隨伊。莫教去嘯傲長堤。忽驚起萬	入 泥 入 水 終 是 不 隨 伊 莫 教 去 嘯 傲 長 堤 忽 驚 起 萬 
X65n1287_001:0397a16	里雲飛。恐踹破千頃玻璃。還來吼太虗。	里 雲 飛 恐 踹 破 千 頃 玻 璃 還 來 吼 太 虗 
X65n1287_001:0397a17	雪中行	雪 中 行 
X65n1287_001:0397a18	乾坤已自露真形。那道輕飄雪未停。卓立千峰誰著	乾 坤 已 自 露 真 形 那 道 輕 飄 雪 未 停 卓 立 千 峰 誰 著 
X65n1287_001:0397a19	眼。蒼山萬點逐流行。	眼 蒼 山 萬 點 逐 流 行 
X65n1287_001:0397a20	登弁山頂	登 弁 山 頂 
X65n1287_001:0397a21	足下山頭不露尖。雲眠石吼已多年。莫教踏破松稍	足 下 山 頭 不 露 尖 雲 眠 石 吼 已 多 年 莫 教 踏 破 松 稍 
X65n1287_001:0397a22	月。驚散霞飛萬里天。	月 驚 散 霞 飛 萬 里 天 
X65n1287_001:0397a23	秋日懷題	秋 日 懷 題 
X65n1287_001:0397a24	一嘯乾坤遍地秋。白雲黃葉滿滄洲。霜天雁過聲留	一 嘯 乾 坤 遍 地 秋 白 雲 黃 葉 滿 滄 洲 霜 天 雁 過 聲 留 
X65n1287_001:0397b01	影。曉日鯨吞光滿浮。石隱孤峰銜月吼。霞飛萬里勢	影 曉 日 鯨 吞 光 滿 浮 石 隱 孤 峰 銜 月 吼 霞 飛 萬 里 勢 
X65n1287_001:0397b02	含鰍。芙渠翠色誰為畵。留與人間作話頭。	含 鰍 芙 渠 翠 色 誰 為 畵 留 與 人 間 作 話 頭 
X65n1287_001:0397b03	即事	即 事 
X65n1287_001:0397b04	兩眉已染雪霜琅。千古恒心未得馴。一片彩雲皆內	兩 眉 已 染 雪 霜 琅 千 古 恒 心 未 得 馴 一 片 彩 雲 皆 內 
X65n1287_001:0397b05	境。何時得到月霜輪。	境 何 時 得 到 月 霜 輪 
X65n1287_001:0397b06	窓前咲弄筆淋漓。那道縱橫千古奇。風骨飄飄誰自	窓 前 咲 弄 筆 淋 漓 那 道 縱 橫 千 古 奇 風 骨 飄 飄 誰 自 
X65n1287_001:0397b07	得。虗空點點畵人眉。	得 虗 空 點 點 畵 人 眉 
X65n1287_001:0397b09	千松筆記(終)	千 松 筆 記 終 
