X86n1604_001:0486a06	 重刻法門鋤宄(竝)五家辨正序	 重 刻 法 門 鋤 宄 竝 五 家 辨 正 序 
X86n1604_001:0486a08	仲弓指綠林之徒目為梁上君子。豈意我法門中容	仲 弓 指 綠 林 之 徒 目 為 梁 上 君 子 豈 意 我 法 門 中 容 
X86n1604_001:0486a09	此奸矣。白巖符公此編一出。宿姦老蠧無爾措足處。	此 奸 矣 白 巖 符 公 此 編 一 出 宿 姦 老 蠧 無 爾 措 足 處 
X86n1604_001:0486a10	雖嚴燈及禪燈若干締搆。不足一揑而已。所以海市	雖 嚴 燈 及 禪 燈 若 干 締 搆 不 足 一 揑 而 已 所 以 海 市 
X86n1604_001:0486a11	蜃樓多少駢闐。皎日麗天則悉為烏有也。余頃塞於	蜃 樓 多 少 駢 闐 皎 日 麗 天 則 悉 為 烏 有 也 余 頃 塞 於 
X86n1604_001:0486a12	諾責著五家辨正。於其言也支桑巧拙。不能無異其	諾 責 著 五 家 辨 正 於 其 言 也 支 桑 巧 拙 不 能 無 異 其 
X86n1604_001:0486a13	義。偶歸一揆。故忘狗尾續貂之醜。僅以劒環一呎之	義 偶 歸 一 揆 故 忘 狗 尾 續 貂 之 醜 僅 以 劒 環 一 呎 之 
X86n1604_001:0486a14	鳴。謾當明宗正譌之鼓唱云爾。	鳴 謾 當 明 宗 正 譌 之 鼓 唱 云 爾 
X86n1604_001:0486a15	元祿庚午春姑洗穀旦	元 祿 庚 午 春 姑 洗 穀 旦 
X86n1604_001:0486a16	讚陽沙門　存德巖題	讚 陽 沙 門 存 德 巖 題 
X86n1604_001:0486a22	 法門鋤宄序	 法 門 鋤 宄 序 
X86n1604_001:0486a24	元至正間。越天衣清公翻刻大川所編燈元惑。廷俊	元 至 正 間 越 天 衣 清 公 翻 刻 大 川 所 編 燈 元 惑 廷 俊 
X86n1604_001:0486b01	序引偽言小註于天皇章下。後人不察其妄。遂以為	序 引 偽 言 小 註 于 天 皇 章 下 後 人 不 察 其 妄 遂 以 為 
X86n1604_001:0486b02	然。有若以尹氏為正卿。為隱母往往然也。數百年來	然 有 若 以 尹 氏 為 正 卿 為 隱 母 往 往 然 也 數 百 年 來 
X86n1604_001:0486b03	從未有能決其孰是。今錢塘白巖和尚考之以編年。	從 未 有 能 決 其 孰 是 今 錢 塘 白 巖 和 尚 考 之 以 編 年 
X86n1604_001:0486b04	原之以情理。真偽審。誵訛辨。披重昏而覩太陽。何其	原 之 以 情 理 真 偽 審 誵 訛 辨 披 重 昏 而 覩 太 陽 何 其 
X86n1604_001:0486b05	明顯。雲門法眼兩宗之祖。今而後人不敢更東扯西	明 顯 雲 門 法 眼 兩 宗 之 祖 今 而 後 人 不 敢 更 東 扯 西 
X86n1604_001:0486b06	拽。有惠後學其亦至矣。茲特單梓公諸天下。庶幾乎	拽 有 惠 後 學 其 亦 至 矣 茲 特 單 梓 公 諸 天 下 庶 幾 乎 
X86n1604_001:0486b07	非徒使知丘玄素之為烏有。而且得使知張無盡決	非 徒 使 知 丘 玄 素 之 為 烏 有 而 且 得 使 知 張 無 盡 決 
X86n1604_001:0486b08	未及見金山頴公。必也討得二碑之說可立破之而	未 及 見 金 山 頴 公 必 也 討 得 二 碑 之 說 可 立 破 之 而 
X86n1604_001:0486b09	無遺孑。當不復更贅一辭。	無 遺 孑 當 不 復 更 贅 一 辭 
X86n1604_001:0486b10	康熈八年己酉冬至前三日雲門顯聖禪院住持自	康 熈 八 年 己 酉 冬 至 前 三 日 雲 門 顯 聖 禪 院 住 持 自 
X86n1604_001:0486b11	若深道人題于寶鏡堂上	若 深 道 人 題 于 寶 鏡 堂 上 
X86n1604_001:0486b17	法門鋤宄卷一	法 門 鋤 宄 卷 一 
X86n1604_001:0486b19	古杭白巖偶道人　淨符　著	古 杭 白 巖 偶 道 人 淨 符 著 
X86n1604_001:0486b20	越州雲門大樗子　淨深　閱	越 州 雲 門 大 樗 子 淨 深 閱 
X86n1604_001:0486b21	南泉下有曇照禪師一人。與趙州長沙茱萸子湖諸	南 泉 下 有 曇 照 禪 師 一 人 與 趙 州 長 沙 茱 萸 子 湖 諸 
X86n1604_001:0486b22	老為同門昆季。住荊州白馬。道出常情。事迹可愛。甞	老 為 同 門 昆 季 住 荊 州 白 馬 道 出 常 情 事 迹 可 愛 甞 
X86n1604_001:0486b23	云快活快活。及臨終乃呌苦苦。有院主致問推枕一	云 快 活 快 活 及 臨 終 乃 呌 苦 苦 有 院 主 致 問 推 枕 一 
X86n1604_001:0486b24	篇。機語備載皇藏傳燈諸錄。而地藏恩寶峰照圓照	篇 機 語 備 載 皇 藏 傳 燈 諸 錄 而 地 藏 恩 寶 峰 照 圓 照 
X86n1604_001:0486c01	本皆有頌。現刻頌古聯珠集中。此天下古今所共覩	本 皆 有 頌 現 刻 頌 古 聯 珠 集 中 此 天 下 古 今 所 共 覩 
X86n1604_001:0486c02	者。今人特殺好奇。向虗空裏架樓閣。不循其實。廼於	者 今 人 特 殺 好 奇 向 虗 空 裏 架 樓 閣 不 循 其 實 廼 於 
X86n1604_001:0486c03	馬祖下幻出個天王悟來。將曇照機語栽為天王悟	馬 祖 下 幻 出 個 天 王 悟 來 將 曇 照 機 語 栽 為 天 王 悟 
X86n1604_001:0486c04	事。乃首尾不漏一言。不差一字。此異事也。噫。世豈有	事 乃 首 尾 不 漏 一 言 不 差 一 字 此 異 事 也 噫 世 豈 有 
X86n1604_001:0486c05	兩人同一州。同一機語。復同一事迹。豈理也哉。廼又	兩 人 同 一 州 同 一 機 語 復 同 一 事 迹 豈 理 也 哉 廼 又 
X86n1604_001:0486c06	有翻刻燈錄者。竟將白馬曇照直削之。南泉下去了	有 翻 刻 燈 錄 者 竟 將 白 馬 曇 照 直 削 之 南 泉 下 去 了 
X86n1604_001:0486c07	一嫡嗣。使白馬一代龍象寥寥無所聞。馬祖下添入	一 嫡 嗣 使 白 馬 一 代 龍 象 寥 寥 無 所 聞 馬 祖 下 添 入 
X86n1604_001:0486c08	一偽嗣。使一百三十七同門嘿嘿無所識。其何所為	一 偽 嗣 使 一 百 三 十 七 同 門 嘿 嘿 無 所 識 其 何 所 為 
X86n1604_001:0486c09	而然歟。吾不得而知之也。試以詢諸明眼。	而 然 歟 吾 不 得 而 知 之 也 試 以 詢 諸 明 眼 
X86n1604_001:0486c10	僧寶傳第四卷玄沙章末云。石頭之宗至是遂中興	僧 寶 傳 第 四 卷 玄 沙 章 末 云 石 頭 之 宗 至 是 遂 中 興 
X86n1604_001:0486c11	之。夫玄沙與雲門為昆季。同嗣雪峯存。存嗣德山鑑。	之 夫 玄 沙 與 雲 門 為 昆 季 同 嗣 雪 峯 存 存 嗣 德 山 鑑 
X86n1604_001:0486c12	鑑嗣龍潭信。信嗣天皇悟。悟嗣石頭遷。覺範云石頭	鑑 嗣 龍 潭 信 信 嗣 天 皇 悟 悟 嗣 石 頭 遷 覺 範 云 石 頭 
X86n1604_001:0486c13	之宗至是中興。豈汎汎無據而然者。雲門偃出香林	之 宗 至 是 中 興 豈 汎 汎 無 據 而 然 者 雲 門 偃 出 香 林 
X86n1604_001:0486c14	遠。遠出智門祚。祚出雪竇顯。此又世系之所最為明	遠 遠 出 智 門 祚 祚 出 雪 竇 顯 此 又 世 系 之 所 最 為 明 
X86n1604_001:0486c15	著者。水有源。木有本。非可混者所從來矣。何今之無	著 者 水 有 源 木 有 本 非 可 混 者 所 從 來 矣 何 今 之 無 
X86n1604_001:0486c16	本。流乃硜硜然。妄以顯為大寂九世孫。此何說耶。鳴	本 流 乃 硜 硜 然 妄 以 顯 為 大 寂 九 世 孫 此 何 說 耶 鳴 
X86n1604_001:0486c17	呼。法門秋晚。不謂至是。	呼 法 門 秋 晚 不 謂 至 是 
X86n1604_001:0486c18	景德傳燈錄載馬祖之嗣一百三十八人。內七十五	景 德 傳 燈 錄 載 馬 祖 之 嗣 一 百 三 十 八 人 內 七 十 五 
X86n1604_001:0486c19	人見錄。六十三人無機緣語句不錄。與傳法正宗記	人 見 錄 六 十 三 人 無 機 緣 語 句 不 錄 與 傳 法 正 宗 記 
X86n1604_001:0486c20	所紀同。初未見有所謂天王悟者。五燈會元載馬祖	所 紀 同 初 未 見 有 所 謂 天 王 悟 者 五 燈 會 元 載 馬 祖 
X86n1604_001:0486c21	之嗣七十六人見錄。指月錄載馬祖之嗣四十七人	之 嗣 七 十 六 人 見 錄 指 月 錄 載 馬 祖 之 嗣 四 十 七 人 
X86n1604_001:0486c22	見錄。皆絕無所謂天王悟者。而所有者乃天皇悟。悟	見 錄 皆 絕 無 所 謂 天 王 悟 者 而 所 有 者 乃 天 皇 悟 悟 
X86n1604_001:0486c23	嗣石頭遷。青原第三葉也。記曰。大鑒之三世石頭希	嗣 石 頭 遷 青 原 第 三 葉 也 記 曰 大 鑒 之 三 世 石 頭 希 
X86n1604_001:0486c24	遷禪師。其所出法嗣凡二十一人。首曰荊州天皇道	遷 禪 師 其 所 出 法 嗣 凡 二 十 一 人 首 曰 荊 州 天 皇 道 
X86n1604_001:0487a01	悟者此也。傳燈正宗皆歷朝所奉藏典。乃本宗嫡子	悟 者 此 也 傳 燈 正 宗 皆 歷 朝 所 奉 藏 典 乃 本 宗 嫡 子 
X86n1604_001:0487a02	親孫所自定之家譜。他如雪峯廣錄聯珠通集佛祖	親 孫 所 自 定 之 家 譜 他 如 雪 峯 廣 錄 聯 珠 通 集 佛 祖 
X86n1604_001:0487a03	統記玄要廣集諸書。孰不曰龍潭一支為青原之所	統 記 玄 要 廣 集 諸 書 孰 不 曰 龍 潭 一 支 為 青 原 之 所 
X86n1604_001:0487a04	出。自唐抵清歷朝不知凡幾。經聖君贒臣所披閱不	出 自 唐 抵 清 歷 朝 不 知 凡 幾 經 聖 君 贒 臣 所 披 閱 不 
X86n1604_001:0487a05	知凡幾。其脚下兒孫尊奉崇事不知凡幾。千餘年來	知 凡 幾 其 脚 下 兒 孫 尊 奉 崇 事 不 知 凡 幾 千 餘 年 來 
X86n1604_001:0487a06	從未聞有敢擅便移易之者。葢水源木本非可從他	從 未 聞 有 敢 擅 便 移 易 之 者 葢 水 源 木 本 非 可 從 他 
X86n1604_001:0487a07	處假借。佛國白曰。南嶽山頭見石頭。便歸古岸狎沙	處 假 借 佛 國 白 曰 南 嶽 山 頭 見 石 頭 便 歸 古 岸 狎 沙 
X86n1604_001:0487a08	鷗。謾分胡餅為香餌。引得金龍直上鈎。讀之亦可以	鷗 謾 分 胡 餅 為 香 餌 引 得 金 龍 直 上 鈎 讀 之 亦 可 以 
X86n1604_001:0487a09	了然。無復疑矣。何今人不據其實。廼恣意變亂。甘墮	了 然 無 復 疑 矣 何 今 人 不 據 其 實 廼 恣 意 變 亂 甘 墮 
X86n1604_001:0487a10	妄庸。竟將龍潭一支改入馬祖會下。于馬祖下假揑	妄 庸 竟 將 龍 潭 一 支 改 入 馬 祖 會 下 于 馬 祖 下 假 揑 
X86n1604_001:0487a11	一天王道悟。謂與天皇道悟同時以便相溷。既苦無	一 天 王 道 悟 謂 與 天 皇 道 悟 同 時 以 便 相 溷 既 苦 無 
X86n1604_001:0487a12	所謂機緣語句。廼割取南泉之嗣白馬曇照常云快	所 謂 機 緣 語 句 廼 割 取 南 泉 之 嗣 白 馬 曇 照 常 云 快 
X86n1604_001:0487a13	活臨終呌苦一段因緣。栽為天王悟事。且假海鹽黎	活 臨 終 呌 苦 一 段 因 緣 栽 為 天 王 悟 事 且 假 海 鹽 黎 
X86n1604_001:0487a14	眉居士名以掩其過。公然為書曰教外別傳。僭行于	眉 居 士 名 以 掩 其 過 公 然 為 書 曰 教 外 別 傳 僭 行 于 
X86n1604_001:0487a15	世。蔑眎皇藏。不懼天討。噫。出家兒為了生死。所貴一	世 蔑 眎 皇 藏 不 懼 天 討 噫 出 家 兒 為 了 生 死 所 貴 一 
X86n1604_001:0487a16	切真實。如此妄意行事。究何所圖。夫集傳燈者為道	切 真 實 如 此 妄 意 行 事 究 何 所 圖 夫 集 傳 燈 者 為 道 
X86n1604_001:0487a17	原法眼二世孫。著正宗者為明教雲門四世孫。總龍	原 法 眼 二 世 孫 著 正 宗 者 為 明 教 雲 門 四 世 孫 總 龍 
X86n1604_001:0487a18	潭七世孫也。其嫡子親孫所自定之家譜不信。外此	潭 七 世 孫 也 其 嫡 子 親 孫 所 自 定 之 家 譜 不 信 外 此 
X86n1604_001:0487a19	可信乎。嗚呼。是真難掩。是偽不昌。苟偽而能昌。則吾	可 信 乎 嗚 呼 是 真 難 掩 是 偽 不 昌 苟 偽 而 能 昌 則 吾 
X86n1604_001:0487a20	將以斯言亦為妄矣。	將 以 斯 言 亦 為 妄 矣 
X86n1604_001:0487a21	澧州龍潭崇信禪師。渚宮人。家賣餅為業。少而英異。	澧 州 龍 潭 崇 信 禪 師 渚 宮 人 家 賣 餅 為 業 少 而 英 異 
X86n1604_001:0487a22	初悟和尚為靈鑒潛請居天皇寺。人莫之測。師居于	初 悟 和 尚 為 靈 鑒 潛 請 居 天 皇 寺 人 莫 之 測 師 居 于 
X86n1604_001:0487a23	寺巷。常日以十餅餽之(云云)。此燈錄會元諸書所載	寺 巷 常 日 以 十 餅 餽 之 云 云 此 燈 錄 會 元 諸 書 所 載 
X86n1604_001:0487a24	如此。夫為靈鑒潛請者。乃城東天皇道悟也。非假揑	如 此 夫 為 靈 鑒 潛 請 者 乃 城 東 天 皇 道 悟 也 非 假 揑 
X86n1604_001:0487b01	城西之道悟明矣。居于寺巷者。乃城東天皇寺巷也。	城 西 之 道 悟 明 矣 居 于 寺 巷 者 乃 城 東 天 皇 寺 巷 也 
X86n1604_001:0487b02	今荊南城東有天皇巷。非可泯滅。而城西之巷既無	今 荊 南 城 東 有 天 皇 巷 非 可 泯 滅 而 城 西 之 巷 既 無 
X86n1604_001:0487b03	所謂天皇之名。則龍潭非天王之嗣又明矣。今妄人	所 謂 天 皇 之 名 則 龍 潭 非 天 王 之 嗣 又 明 矣 今 妄 人 
X86n1604_001:0487b04	於龍潭章雖槧去初悟和尚為靈鑒潛請居天皇寺	於 龍 潭 章 雖 槧 去 初 悟 和 尚 為 靈 鑒 潛 請 居 天 皇 寺 
X86n1604_001:0487b05	人莫之測一十七字。其如居于寺巷餽餅事迹。井井	人 莫 之 測 一 十 七 字 其 如 居 于 寺 巷 餽 餅 事 迹 井 井 
X86n1604_001:0487b06	然之。不可掩滅。何是。則日以十餅餽者餽城東天皇	然 之 不 可 掩 滅 何 是 則 日 以 十 餅 餽 者 餽 城 東 天 皇 
X86n1604_001:0487b07	道悟也。留餅反惠者乃天皇道悟。非天王道悟又明	道 悟 也 留 餅 反 惠 者 乃 天 皇 道 悟 非 天 王 道 悟 又 明 
X86n1604_001:0487b08	矣。何也。為靈鑒潛請。人既不測。故信日得以十餅餽。	矣 何 也 為 靈 鑒 潛 請 人 既 不 測 故 信 日 得 以 十 餅 餽 
X86n1604_001:0487b09	若丘碑所云。節使親臨迎衙供養者。則四事豐饒。貴	若 丘 碑 所 云 節 使 親 臨 迎 衙 供 養 者 則 四 事 豐 饒 貴 
X86n1604_001:0487b10	顯求見且不得。而舖家兒乃敢以十餅見凟耶。今人	顯 求 見 且 不 得 而 舖 家 兒 乃 敢 以 十 餅 見 凟 耶 今 人 
X86n1604_001:0487b11	不細審詳。一味鹵莽恣生滅心。妄行改易。變亂宗統。	不 細 審 詳 一 味 鹵 莽 恣 生 滅 心 妄 行 改 易 變 亂 宗 統 
X86n1604_001:0487b12	祇有徒取識者之笑耳。於他雲法二宗復何損益。然	祇 有 徒 取 識 者 之 笑 耳 於 他 雲 法 二 宗 復 何 損 益 然 
X86n1604_001:0487b13	則聞人之碑圭峯之狀。德輿之銘。又何所據而然耶。	則 聞 人 之 碑 圭 峯 之 狀 德 輿 之 銘 又 何 所 據 而 然 耶 
X86n1604_001:0487b14	歬後推酌既無確據。則為好事者詭心妄揑。又奚待	歬 後 推 酌 既 無 確 據 則 為 好 事 者 詭 心 妄 揑 又 奚 待 
X86n1604_001:0487b15	言。	言 
X86n1604_001:0487b16	夢覺堂重校五家宗派序云。張無盡疑洞山德山垂	夢 覺 堂 重 校 五 家 宗 派 序 云 張 無 盡 疑 洞 山 德 山 垂 
X86n1604_001:0487b17	手不同。恐自天皇處或有差誤。後於達觀頴處得唐	手 不 同 恐 自 天 皇 處 或 有 差 誤 後 於 達 觀 頴 處 得 唐 
X86n1604_001:0487b18	符載所撰天皇道悟墖記。又討得丘玄素所作天王	符 載 所 撰 天 皇 道 悟 墖 記 又 討 得 丘 玄 素 所 作 天 王 
X86n1604_001:0487b19	道悟墖記(云云)。此譌言也。達觀穎寂于何時。張無盡	道 悟 墖 記 云 云 此 譌 言 也 達 觀 穎 寂 于 何 時 張 無 盡 
X86n1604_001:0487b20	卒于何時。而乃云無盡從頴處得兩道悟碑。夫達觀	卒 于 何 時 而 乃 云 無 盡 從 頴 處 得 兩 道 悟 碑 夫 達 觀 
X86n1604_001:0487b21	頴為谷隱聦嗣。寂於宋仁宗嘉祐四年己亥除夕。張	頴 為 谷 隱 聦 嗣 寂 於 宋 仁 宗 嘉 祐 四 年 己 亥 除 夕 張 
X86n1604_001:0487b22	無盡卒於宋徽宗宣和三年辛丑十一月。以辛丑上	無 盡 卒 於 宋 徽 宗 宣 和 三 年 辛 丑 十 一 月 以 辛 丑 上 
X86n1604_001:0487b23	遡己亥。相去六十三載。使無盡壽年七十。當頴示寂	遡 己 亥 相 去 六 十 三 載 使 無 盡 壽 年 七 十 當 頴 示 寂 
X86n1604_001:0487b24	之年僅七歲。即壽八十亦不過十六七歲。此正讀書	之 年 僅 七 歲 即 壽 八 十 亦 不 過 十 六 七 歲 此 正 讀 書 
X86n1604_001:0487c01	習舉業時。孜孜於文章功名且未暇。而有暇於佛學	習 舉 業 時 孜 孜 於 文 章 功 名 且 未 暇 而 有 暇 於 佛 學 
X86n1604_001:0487c02	乎。即有暇佛學。未必即能留心宗乘。能留心宗乘。未	乎 即 有 暇 佛 學 未 必 即 能 留 心 宗 乘 能 留 心 宗 乘 未 
X86n1604_001:0487c03	必即能討論門庭宗派中事。何以知之。按無盡傳云。	必 即 能 討 論 門 庭 宗 派 中 事 何 以 知 之 按 無 盡 傳 云 
X86n1604_001:0487c04	年十九應舉人京道。由向氏家登第回。遂為向氏婿。	年 十 九 應 舉 人 京 道 由 向 氏 家 登 第 回 遂 為 向 氏 婿 
X86n1604_001:0487c05	初任主簿。見梵筴莊嚴。遽怫然欲作無佛論。後訪同	初 任 主 簿 見 梵 筴 莊 嚴 遽 怫 然 欲 作 無 佛 論 後 訪 同 
X86n1604_001:0487c06	列得維摩經。讀之始能信向佛乘。時年已二十有餘	列 得 維 摩 經 讀 之 始 能 信 向 佛 乘 時 年 已 二 十 有 餘 
X86n1604_001:0487c07	矣。以二十有餘之年且不耐見梵筴之莊嚴。則其于	矣 以 二 十 有 餘 之 年 且 不 耐 見 梵 筴 之 莊 嚴 則 其 于 
X86n1604_001:0487c08	佛門尚未生信。尚未生信又詎有能注意宗乘。討論	佛 門 尚 未 生 信 尚 未 生 信 又 詎 有 能 注 意 宗 乘 討 論 
X86n1604_001:0487c09	門庭宗派之事哉。此特姑就無盡壽年八十而言。若	門 庭 宗 派 之 事 哉 此 特 姑 就 無 盡 壽 年 八 十 而 言 若 
X86n1604_001:0487c10	無盡壽止七十。則當頴未寂之歬僅一六七歲孩童	無 盡 壽 止 七 十 則 當 頴 未 寂 之 歬 僅 一 六 七 歲 孩 童 
X86n1604_001:0487c11	耳。顧乃云從頴處得符載碑。又討得丘玄素碑。然乎	耳 顧 乃 云 從 頴 處 得 符 載 碑 又 討 得 丘 玄 素 碑 然 乎 
X86n1604_001:0487c12	否乎。此不待辨而自知。其為妄誕明矣。且無盡留心	否 乎 此 不 待 辨 而 自 知 其 為 妄 誕 明 矣 且 無 盡 留 心 
X86n1604_001:0487c13	宗乘在晚年事。按傳哲宗元祐六年辛未為江西漕。	宗 乘 在 晚 年 事 按 傳 哲 宗 元 祐 六 年 辛 未 為 江 西 漕 
X86n1604_001:0487c14	見兜率悅。於托鉢話疑甚。夜半觸翻溺器乃得徹悟。	見 兜 率 悅 於 托 鉢 話 疑 甚 夜 半 觸 翻 溺 器 乃 得 徹 悟 
X86n1604_001:0487c15	年當五十矣。以元祐辛未逆數至嘉祐己亥。相去三	年 當 五 十 矣 以 元 祐 辛 未 逆 數 至 嘉 祐 己 亥 相 去 三 
X86n1604_001:0487c16	十三年。始於宗乘有悟。詎未見兜率已歬少年遽能	十 三 年 始 於 宗 乘 有 悟 詎 未 見 兜 率 已 歬 少 年 遽 能 
X86n1604_001:0487c17	持論洞山德山之垂手接物事耶。且此持論。據云今	持 論 洞 山 德 山 之 垂 手 接 物 事 耶 且 此 持 論 據 云 今 
X86n1604_001:0487c18	以丘符二記證之。方知吾擇法驗人之不謬。則此言	以 丘 符 二 記 證 之 方 知 吾 擇 法 驗 人 之 不 謬 則 此 言 
X86n1604_001:0487c19	必在得碑之歬。豈十餘歲志學之書生遽能發此宗	必 在 得 碑 之 歬 豈 十 餘 歲 志 學 之 書 生 遽 能 發 此 宗 
X86n1604_001:0487c20	乘堂奧語言耶。此在已見兜率徹悟之後或可少信。	乘 堂 奧 語 言 耶 此 在 已 見 兜 率 徹 悟 之 後 或 可 少 信 
X86n1604_001:0487c21	若云在達觀未寂之歬。則孩童拍盲斷乎不能有及	若 云 在 達 觀 未 寂 之 歬 則 孩 童 拍 盲 斷 乎 不 能 有 及 
X86n1604_001:0487c22	於此。又其家住渚宮。渚宮在荊州。而城之東西天皇	於 此 又 其 家 住 渚 宮 渚 宮 在 荊 州 而 城 之 東 西 天 皇 
X86n1604_001:0487c23	天王既有碑碣。則道悟之一人兩人朝夕在無盡眉	天 王 既 有 碑 碣 則 道 悟 之 一 人 兩 人 朝 夕 在 無 盡 眉 
X86n1604_001:0487c24	睫間。固可了了然毫髮不昧。又何必致疑道悟似有	睫 間 固 可 了 了 然 毫 髮 不 昧 又 何 必 致 疑 道 悟 似 有 
X86n1604_001:0488a01	兩人。又何必託辭曰後於達觀處討得丘苻二碑。始	兩 人 又 何 必 託 辭 曰 後 於 達 觀 處 討 得 丘 苻 二 碑 始 
X86n1604_001:0488a02	自信擇法驗人之不謬。且達觀居金山。去渚宮三千	自 信 擇 法 驗 人 之 不 謬 且 達 觀 居 金 山 去 渚 宮 三 千 
X86n1604_001:0488a03	餘里。豈有眼前碑碣反不去看考。乃區區遠從數千	餘 里 豈 有 眼 前 碑 碣 反 不 去 看 考 乃 區 區 遠 從 數 千 
X86n1604_001:0488a04	里外人討得。此語之偽又何待辨。此直後人假揑。正	里 外 人 討 得 此 語 之 偽 又 何 待 辨 此 直 後 人 假 揑 正 
X86n1604_001:0488a05	一無根虗妄之談耳。無根虗妄之談。強君子以必信。	一 無 根 虗 妄 之 談 耳 無 根 虗 妄 之 談 強 君 子 以 必 信 
X86n1604_001:0488a06	復何得哉。吾願諸肩荷法門者秉公執正。無滋其惑	復 何 得 哉 吾 願 諸 肩 荷 法 門 者 秉 公 執 正 無 滋 其 惑 
X86n1604_001:0488a07	可也。	可 也 
X86n1604_001:0488a08	明成弘間雪庭禪師。杭仁和桂氏子。開法昭慶。為臨	明 成 弘 間 雪 庭 禪 師 杭 仁 和 桂 氏 子 開 法 昭 慶 為 臨 
X86n1604_001:0488a09	濟下二十四世。西蜀直指堂休休翁。南峯之子。有幻	濟 下 二 十 四 世 西 蜀 直 指 堂 休 休 翁 南 峯 之 子 有 幻 
X86n1604_001:0488a10	寄錄行世。而續略繼燈誤列為未詳法嗣。此訛也。乃	寄 錄 行 世 而 續 略 繼 燈 誤 列 為 未 詳 法 嗣 此 訛 也 乃 
X86n1604_001:0488a11	古南刻師拈古。又以古庭前堅名。是不考古庭雪庭	古 南 刻 師 拈 古 又 以 古 庭 前 堅 名 是 不 考 古 庭 雪 庭 
X86n1604_001:0488a12	之有別。況古庭堅即無際悟嗣。雪庭去悟尚有雪峯	之 有 別 況 古 庭 堅 即 無 際 悟 嗣 雪 庭 去 悟 尚 有 雪 峯 
X86n1604_001:0488a13	休休翁兩世之隔。則古庭與雪峯乃昆季。雪庭又古	休 休 翁 兩 世 之 隔 則 古 庭 與 雪 峯 乃 昆 季 雪 庭 又 古 
X86n1604_001:0488a14	庭之孫行矣。何竟混同為一人。嗟嗟以明至清僅二	庭 之 孫 行 矣 何 竟 混 同 為 一 人 嗟 嗟 以 明 至 清 僅 二 
X86n1604_001:0488a15	百年。編錄之誤尚如。此況自唐迄今垂千載。又當何	百 年 編 錄 之 誤 尚 如 此 況 自 唐 迄 今 垂 千 載 又 當 何 
X86n1604_001:0488a16	如。寂音以天皇疑為兩人。近日竟以天皇天王別而	如 寂 音 以 天 皇 疑 為 兩 人 近 日 竟 以 天 皇 天 王 別 而 
X86n1604_001:0488a17	為兩人。宜乎不足辨。偽碑奚足恃。	為 兩 人 宜 乎 不 足 辨 偽 碑 奚 足 恃 
X86n1604_001:0488a18	法門鋤究(有序)	法 門 鋤 究 有 序 
X86n1604_001:0488a19	鋤究篇既出。或者曰。犯過招尤莫甚於好盡言。法	鋤 究 篇 既 出 或 者 曰 犯 過 招 尤 莫 甚 於 好 盡 言 法 
X86n1604_001:0488a20	門甲乙之變。已有正譌熄邪據實諸書之行。真既	門 甲 乙 之 變 已 有 正 譌 熄 邪 據 實 諸 書 之 行 真 既 
X86n1604_001:0488a21	不得而掩矣。則偽又奚得而昌之。即有指鹿為馬	不 得 而 掩 矣 則 偽 又 奚 得 而 昌 之 即 有 指 鹿 為 馬 
X86n1604_001:0488a22	證龜成鱉。流一二亦不過洩憤排怒而已。而堂堂	證 龜 成 鱉 流 一 二 亦 不 過 洩 憤 排 怒 而 已 而 堂 堂 
X86n1604_001:0488a23	大國明眼正人大君子居多。是又奚能盡為其所	大 國 明 眼 正 人 大 君 子 居 多 是 又 奚 能 盡 為 其 所 
X86n1604_001:0488a24	扇惑哉。隻手洵不足掩太陽。宜置之可也。抑何必	扇 惑 哉 隻 手 洵 不 足 掩 太 陽 宜 置 之 可 也 抑 何 必 
X86n1604_001:0488b01	傷德費辭之甚。余曰然也。吾豈好盡言哉。亦有不	傷 德 費 辭 之 甚 余 曰 然 也 吾 豈 好 盡 言 哉 亦 有 不 
X86n1604_001:0488b02	得已而然者。夫世之倡言為害是亂真之端者。其	得 已 而 然 者 夫 世 之 倡 言 為 害 是 亂 真 之 端 者 其 
X86n1604_001:0488b03	禍在一人可弗辨。禍及天下後世。則其辨可緩乎。	禍 在 一 人 可 弗 辨 禍 及 天 下 後 世 則 其 辨 可 緩 乎 
X86n1604_001:0488b04	苟區區於潔己存厚。避箭畏刀。忍千古不易之道。	苟 區 區 於 潔 己 存 厚 避 箭 畏 刀 忍 千 古 不 易 之 道 
X86n1604_001:0488b05	一旦蒙昧於昏昏不曉之鄉。則亦將遺譏於天下。	一 旦 蒙 昧 於 昏 昏 不 曉 之 鄉 則 亦 將 遺 譏 於 天 下 
X86n1604_001:0488b06	後世荷法堂前得無有媿。斯吾所以有萬不得已	後 世 荷 法 堂 前 得 無 有 媿 斯 吾 所 以 有 萬 不 得 已 
X86n1604_001:0488b07	而然者。此耳。然則吾豈好盡言。故為傷德費辭之	而 然 者 此 耳 然 則 吾 豈 好 盡 言 故 為 傷 德 費 辭 之 
X86n1604_001:0488b08	甚哉。抑聞之云惟善人能受盡言。則吾於晦公也	甚 哉 抑 聞 之 云 惟 善 人 能 受 盡 言 則 吾 於 晦 公 也 
X86n1604_001:0488b09	又豈敢以不善人待即盡言之可也。況未即盡言	又 豈 敢 以 不 善 人 待 即 盡 言 之 可 也 況 未 即 盡 言 
X86n1604_001:0488b10	兼之在衛道哉。丁未九月白巖偶道人淨符書。	兼 之 在 衛 道 哉 丁 未 九 月 白 巖 偶 道 人 淨 符 書 
X86n1604_001:0488b11	自有天地以來。是非辨論何代無之。第一經公府明	自 有 天 地 以 來 是 非 辨 論 何 代 無 之 第 一 經 公 府 明 
X86n1604_001:0488b12	眼。以大公心發至公論。是還其是。非還其非。是非既	眼 以 大 公 心 發 至 公 論 是 還 其 是 非 還 其 非 是 非 既 
X86n1604_001:0488b13	白則辨論泯息。吾人自可相忘於無懷氏之天而各	白 則 辨 論 泯 息 吾 人 自 可 相 忘 於 無 懷 氏 之 天 而 各 
X86n1604_001:0488b14	安其生也。後世設有一人焉。曰向之是者可非。非者	安 其 生 也 後 世 設 有 一 人 焉 曰 向 之 是 者 可 非 非 者 
X86n1604_001:0488b15	可是。是非倒置。公論毀公心滅。從無是非中妄生是	可 是 是 非 倒 置 公 論 毀 公 心 滅 從 無 是 非 中 妄 生 是 
X86n1604_001:0488b16	非。昏蔽日月紊亂綱常。則公府具在。明眼具在。而至	非 昏 蔽 日 月 紊 亂 綱 常 則 公 府 具 在 明 眼 具 在 而 至 
X86n1604_001:0488b17	公辨論斯不得而忘之矣。吾宗在唐有天皇道悟禪	公 辨 論 斯 不 得 而 忘 之 矣 吾 宗 在 唐 有 天 皇 道 悟 禪 
X86n1604_001:0488b18	師一人。住楚江陵。為石頭遷子。其下出雲門法眼二	師 一 人 住 楚 江 陵 為 石 頭 遷 子 其 下 出 雲 門 法 眼 二 
X86n1604_001:0488b19	宗。載皇藏傳燈諸錄及正宗記最詳。集傳燈者為道	宗 載 皇 藏 傳 燈 諸 錄 及 正 宗 記 最 詳 集 傳 燈 者 為 道 
X86n1604_001:0488b20	原。法眼二世孫。著正宗記者為明教嵩。雲門四世孫。	原 法 眼 二 世 孫 著 正 宗 記 者 為 明 教 嵩 雲 門 四 世 孫 
X86n1604_001:0488b21	其所派列世系井井有條。所從來舊矣。而會元雖有	其 所 派 列 世 系 井 井 有 條 所 從 來 舊 矣 而 會 元 雖 有 
X86n1604_001:0488b22	小字闕疑。人皆知為非。是故刻者不敢大書。乃後人	小 字 闕 疑 人 皆 知 為 非 是 故 刻 者 不 敢 大 書 乃 後 人 
X86n1604_001:0488b23	不本所自。妄意引據。翻改成言變亂祖系。先年經大	不 本 所 自 妄 意 引 據 翻 改 成 言 變 亂 祖 系 先 年 經 大 
X86n1604_001:0488b24	君子至公剖柝疑誤氷釋。二宗得各安其祖又有年	君 子 至 公 剖 柝 疑 誤 氷 釋 二 宗 得 各 安 其 祖 又 有 年 
X86n1604_001:0488c01	矣。今水鑑之妄突作。晦山更從而附會之。污凟法門	矣 今 水 鑑 之 妄 突 作 晦 山 更 從 而 附 會 之 污 凟 法 門 
X86n1604_001:0488c02	更亂宗祖。則辨論又烏得而免。然小字添入為疑案。	更 亂 宗 祖 則 辨 論 又 烏 得 而 免 然 小 字 添 入 為 疑 案 
X86n1604_001:0488c03	以驗後世智愚業。海清公之用心或亦可嘉。吾儕自	以 驗 後 世 智 愚 業 海 清 公 之 用 心 或 亦 可 嘉 吾 儕 自 
X86n1604_001:0488c04	不必究可也。特後進不諳。遞以為實。禍吾宗不小。則	不 必 究 可 也 特 後 進 不 諳 遞 以 為 實 禍 吾 宗 不 小 則 
X86n1604_001:0488c05	吾儕不得不白之。請且以近事況。如臨濟下。近日所	吾 儕 不 得 不 白 之 請 且 以 近 事 況 如 臨 濟 下 近 日 所 
X86n1604_001:0488c06	傳正派有海舟慈一人。崇禎丙子姑蘇查氏所突出	傳 正 派 有 海 舟 慈 一 人 崇 禎 丙 子 姑 蘇 查 氏 所 突 出 
X86n1604_001:0488c07	之佛祖源流稿。謂慈先嗣萬峯蔚。後嗣東明旵。是以	之 佛 祖 源 流 稿 謂 慈 先 嗣 萬 峯 蔚 後 嗣 東 明 旵 是 以 
X86n1604_001:0488c08	兩人之嗣為一人。三峯據沈貫所撰墖銘及印記頌。	兩 人 之 嗣 為 一 人 三 峯 據 沈 貫 所 撰 墖 銘 及 印 記 頌 
X86n1604_001:0488c09	則以慈為萬峯嫡嗣。與寶藏持為伯仲。而東明乃為	則 以 慈 為 萬 峯 嫡 嗣 與 寶 藏 持 為 伯 仲 而 東 明 乃 為 
X86n1604_001:0488c10	慈之法姪。潭吉據無聞聰客牕夜話。則以慈為萬峯	慈 之 法 姪 潭 吉 據 無 聞 聰 客 牕 夜 話 則 以 慈 為 萬 峯 
X86n1604_001:0488c11	蔚之子。寶峯瑄之師。略不及寶藏東明。且以寶藏東	蔚 之 子 寶 峯 瑄 之 師 略 不 及 寶 藏 東 明 且 以 寶 藏 東 
X86n1604_001:0488c12	明為疊出。又據古溪祭文。疑東明下別有一人與慈	明 為 疊 出 又 據 古 溪 祭 文 疑 東 明 下 別 有 一 人 與 慈 
X86n1604_001:0488c13	同名號者。如荊南兩道悟故事。寶華據靜菴素聯芳	同 名 號 者 如 荊 南 兩 道 悟 故 事 寶 華 據 靜 菴 素 聯 芳 
X86n1604_001:0488c14	圖中所敘及年代遠近。則以慈為東明之子。寶峯之	圖 中 所 敘 及 年 代 遠 近 則 以 慈 為 東 明 之 子 寶 峯 之 
X86n1604_001:0488c15	師。而萬峯下是別有一人同名號如慈者。山茨際公	師 而 萬 峯 下 是 別 有 一 人 同 名 號 如 慈 者 山 茨 際 公 
X86n1604_001:0488c16	自敘住東明時。從廢帋中得旵墖銘。銘中並無海舟	自 敘 住 東 明 時 從 廢 帋 中 得 旵 墖 銘 銘 中 並 無 海 舟 
X86n1604_001:0488c17	慈名。如上五說各不相侔。雖本支兒孫無從考定。嗟	慈 名 如 上 五 說 各 不 相 侔 雖 本 支 兒 孫 無 從 考 定 嗟 
X86n1604_001:0488c18	嗟去今僅二百餘年中事。且罕有能白之者。況遠隔	嗟 去 今 僅 二 百 餘 年 中 事 且 罕 有 能 白 之 者 況 遠 隔 
X86n1604_001:0488c19	十朝七十餘帝千有餘年外兩道悟事。而今人獨能	十 朝 七 十 餘 帝 千 有 餘 年 外 兩 道 悟 事 而 今 人 獨 能 
X86n1604_001:0488c20	白之乎。然一道悟以之為兩人為一人。事無不可。特	白 之 乎 然 一 道 悟 以 之 為 兩 人 為 一 人 事 無 不 可 特 
X86n1604_001:0488c21	考諸史籍稽諸年代。則真偽自不容其無擇矣。如當	考 諸 史 籍 稽 諸 年 代 則 真 偽 自 不 容 其 無 擇 矣 如 當 
X86n1604_001:0488c22	時好事者為逢迎張無盡輩所假揑之碑。謂為唐正	時 好 事 者 為 逢 迎 張 無 盡 輩 所 假 揑 之 碑 謂 為 唐 正 
X86n1604_001:0488c23	議大夫戶部侍郎平章事荊南節度使丘玄素撰。無	議 大 夫 戶 部 侍 郎 平 章 事 荊 南 節 度 使 丘 玄 素 撰 無 
X86n1604_001:0488c24	眼者相傳以為真。及考之史鑑編年。唐宰相年表。與	眼 者 相 傳 以 為 真 及 考 之 史 鑑 編 年 唐 宰 相 年 表 與 
X86n1604_001:0489a01	荊州郡乘。則丘玄素既為烏有。而碑文之偽白日青	荊 州 郡 乘 則 丘 玄 素 既 為 烏 有 而 碑 文 之 偽 白 日 青 
X86n1604_001:0489a02	天可無疑矣。所謂皮既不存毛自無容其所附。疑誤	天 可 無 疑 矣 所 謂 皮 既 不 存 毛 自 無 容 其 所 附 疑 誤 
X86n1604_001:0489a03	既辨復何所云。年來濟洞兩家幸安和好。實法門福。	既 辨 復 何 所 云 年 來 濟 洞 兩 家 幸 安 和 好 實 法 門 福 
X86n1604_001:0489a04	不謂今又突有僧水鑑者。於荊州城南御路口買孔	不 謂 今 又 突 有 僧 水 鑑 者 於 荊 州 城 南 御 路 口 買 孔 
X86n1604_001:0489a05	蔚然文學宅基。搆菴而居。乃平白鑿空。額名古天王	蔚 然 文 學 宅 基 搆 菴 而 居 乃 平 白 鑿 空 額 名 古 天 王 
X86n1604_001:0489a06	寺。誑惑愚癡亂真害是。此恠誕事人詎忍聞。夫荊州	寺 誑 惑 愚 癡 亂 真 害 是 此 恠 誕 事 人 詎 忍 聞 夫 荊 州 
X86n1604_001:0489a07	城南固有天王土地堂。居民凡於事神。具鄉貫則莫	城 南 固 有 天 王 土 地 堂 居 民 凡 於 事 神 具 鄉 貫 則 莫 
X86n1604_001:0489a08	不曰城南天王土地堂祠下云云。若天王寺則從未	不 曰 城 南 天 王 土 地 堂 祠 下 云 云 若 天 王 寺 則 從 未 
X86n1604_001:0489a09	聞也。即業海清公重刻會元時所添入小註闕疑。亦	聞 也 即 業 海 清 公 重 刻 會 元 時 所 添 入 小 註 闕 疑 亦 
X86n1604_001:0489a10	只曰同時有二道悟。一住荊南城西天王寺。一住荊	只 曰 同 時 有 二 道 悟 一 住 荊 南 城 西 天 王 寺 一 住 荊 
X86n1604_001:0489a11	南城東天皇寺。曾未聞城南有天王寺。況城西天王	南 城 東 天 皇 寺 曾 未 聞 城 南 有 天 王 寺 況 城 西 天 王 
X86n1604_001:0489a12	者。以唐宋郡乘考之。並未有也。而有之者。但曰城東	者 以 唐 宋 郡 乘 考 之 並 未 有 也 而 有 之 者 但 曰 城 東 
X86n1604_001:0489a13	天皇寺。稱荊南首剎。重興為道悟禪師。乃龍潭信餽	天 皇 寺 稱 荊 南 首 剎 重 興 為 道 悟 禪 師 乃 龍 潭 信 餽 
X86n1604_001:0489a14	餅得法之地。湖廣全省誌第七十四卷載之甚詳。與	餅 得 法 之 地 湖 廣 全 省 誌 第 七 十 四 卷 載 之 甚 詳 與 
X86n1604_001:0489a15	龍藏傳燈諸書所紀無異。世所共聞。今草市大殿巋	龍 藏 傳 燈 諸 書 所 紀 無 異 世 所 共 聞 今 草 市 大 殿 巋 
X86n1604_001:0489a16	然。巷名事實種種可稽。固不與鑿空假揑之城西天	然 巷 名 事 實 種 種 可 稽 固 不 與 鑿 空 假 揑 之 城 西 天 
X86n1604_001:0489a17	王可同日語。嗟嗟水鑑搆菴供佛亦好事也。抑何必	王 可 同 日 語 嗟 嗟 水 鑑 搆 菴 供 佛 亦 好 事 也 抑 何 必 
X86n1604_001:0489a18	借名古蹟始為得計。即借名亦須借之有名。即有名	借 名 古 蹟 始 為 得 計 即 借 名 亦 須 借 之 有 名 即 有 名 
X86n1604_001:0489a19	矣更須考郡乘寺觀髏中之有無。有然後借之乃為	矣 更 須 考 郡 乘 寺 觀 髏 中 之 有 無 有 然 後 借 之 乃 為 
X86n1604_001:0489a20	得。今借之於脫空無根。豈不仍成虗揑。水鑑之愚一	得 今 借 之 於 脫 空 無 根 豈 不 仍 成 虗 揑 水 鑑 之 愚 一 
X86n1604_001:0489a21	何至是。已可歎也。乃又有作復古天王寺碑記者。於	何 至 是 已 可 歎 也 乃 又 有 作 復 古 天 王 寺 碑 記 者 於 
X86n1604_001:0489a22	德山碑記明宗正譌熄邪摘欺救蛾紾譏據實闢謬	德 山 碑 記 明 宗 正 譌 熄 邪 摘 欺 救 蛾 紾 譏 據 實 闢 謬 
X86n1604_001:0489a23	平心諸書。似不曾聞較彼水鑑之愚得不尤為倍甚。	平 心 諸 書 似 不 曾 聞 較 彼 水 鑑 之 愚 得 不 尤 為 倍 甚 
X86n1604_001:0489a24	鳴呼。世有清白之士如明山賓者。決不妄言。一妄言	鳴 呼 世 有 清 白 之 士 如 明 山 賓 者 決 不 妄 言 一 妄 言 
X86n1604_001:0489b01	則於心為有媿。不得謂為清白士。而僧中稱善知識	則 於 心 為 有 媿 不 得 謂 為 清 白 士 而 僧 中 稱 善 知 識 
X86n1604_001:0489b02	為傳佛心印者。較清白之士高出萬萬。尊重不待言。	為 傳 佛 心 印 者 較 清 白 之 士 高 出 萬 萬 尊 重 不 待 言 
X86n1604_001:0489b03	今晦山居然一知識。不以真語實語誠諦語取信方	今 晦 山 居 然 一 知 識 不 以 真 語 實 語 誠 諦 語 取 信 方 
X86n1604_001:0489b04	來。乃於舉事孟浪之水鑑者反從而文其過飭其非。	來 乃 於 舉 事 孟 浪 之 水 鑑 者 反 從 而 文 其 過 飭 其 非 
X86n1604_001:0489b05	以歷朝所奉藏典傳燈諸錄為訛書。將偽人偽碑偽	以 歷 朝 所 奉 藏 典 傳 燈 諸 錄 為 訛 書 將 偽 人 偽 碑 偽 
X86n1604_001:0489b06	機緣諛言疑書反指為定典。紀事不稽。發言無本。是	機 緣 諛 言 疑 書 反 指 為 定 典 紀 事 不 稽 發 言 無 本 是 
X86n1604_001:0489b07	豈所謂見道之知識哉。吾聞晦山亦法門正人。於圓	豈 所 謂 見 道 之 知 識 哉 吾 聞 晦 山 亦 法 門 正 人 於 圓 
X86n1604_001:0489b08	戒羯磨時甞有寧斷吾舌毋毀法門如違此誓甘墮	戒 羯 磨 時 甞 有 寧 斷 吾 舌 毋 毀 法 門 如 違 此 誓 甘 墮 
X86n1604_001:0489b09	苦坑之語。刻之梨棗。意在息諍。乃今遽作此文。以非	苦 坑 之 語 刻 之 梨 棗 意 在 息 諍 乃 今 遽 作 此 文 以 非 
X86n1604_001:0489b10	為是。指空言有。於所立之誓逈爾相違。將為可以蒙	為 是 指 空 言 有 於 所 立 之 誓 逈 爾 相 違 將 為 可 以 蒙 
X86n1604_001:0489b11	惑戒子。聾[(壴*皮)/耳]方來。噫。欺誑佛祖。害理瞞心。越法違條。	惑 戒 子 聾 [壴皮耳] 方 來 噫 欺 誑 佛 祖 害 理 瞞 心 越 法 違 條 
X86n1604_001:0489b12	莫此為甚。晦公晦公。請以自所製立誓息諍文。向清	莫 此 為 甚 晦 公 晦 公 請 以 自 所 製 立 誓 息 諍 文 向 清 
X86n1604_001:0489b13	夜無人處洗心淨慮細讀一過。問之自己以為何如。	夜 無 人 處 洗 心 淨 慮 細 讀 一 過 問 之 自 己 以 為 何 如 
X86n1604_001:0489b14	又會元天皇章後小註云。城西天王悟有碑。為丘玄	又 會 元 天 皇 章 後 小 註 云 城 西 天 王 悟 有 碑 為 丘 玄 
X86n1604_001:0489b15	素所撰者。乃越州開元業海清公於元至正甲辰重	素 所 撰 者 乃 越 州 開 元 業 海 清 公 於 元 至 正 甲 辰 重 
X86n1604_001:0489b16	刻會元時始添入也。大川原本從無是註。此盖因廷	刻 會 元 時 始 添 入 也 大 川 原 本 從 無 是 註 此 盖 因 廷 
X86n1604_001:0489b17	俊序中有雲壑心燈錄未行為惜之語。後人遂附會	俊 序 中 有 雲 壑 心 燈 錄 未 行 為 惜 之 語 後 人 遂 附 會 
X86n1604_001:0489b18	其說假揑耳。清公不考真偽。妄為添入。其惑世誤人	其 說 假 揑 耳 清 公 不 考 真 偽 妄 為 添 入 其 惑 世 誤 人 
X86n1604_001:0489b19	之甚。可謂業海矣。又那堪有承其虗而接其嚮者。抑	之 甚 可 謂 業 海 矣 又 那 堪 有 承 其 虗 而 接 其 嚮 者 抑 
X86n1604_001:0489b20	其害可甚言哉。本　朝甲午乙未間法門變亂。南都	其 害 可 甚 言 哉 本 朝 甲 午 乙 未 間 法 門 變 亂 南 都 
X86n1604_001:0489b21	各省諸大護法大君子及諸方住持。以大公至論力	各 省 諸 大 護 法 大 君 子 及 諸 方 住 持 以 大 公 至 論 力 
X86n1604_001:0489b22	為抵正。而天皇天王及種種不白之案涇渭始分。自	為 抵 正 而 天 皇 天 王 及 種 種 不 白 之 案 涇 渭 始 分 自 
X86n1604_001:0489b23	是凡屬有識皆備知丘玄素之為烏有耳。	是 凡 屬 有 識 皆 備 知 丘 玄 素 之 為 烏 有 耳 
X86n1604_001:0489b24	康熈七年秋初金陵天界法弟　大寧　謹書	康 熈 七 年 秋 初 金 陵 天 界 法 弟 大 寧 謹 書 
X86n1604_001:0489c02	法門鋤宄(終)	法 門 鋤 宄 終 
