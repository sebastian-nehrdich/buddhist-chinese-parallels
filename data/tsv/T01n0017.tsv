T01n0017_001:0252b06	佛說善生子經	佛 說 善 生 子 經 
T01n0017_001:0252b08	西晉沙門支法度譯	西 晉 沙 門 支 法 度 譯 
T01n0017_001:0252b09	聞如是：一時，眾祐遊於羅閱耆闍崛山。彼	聞 如 是 一 時 眾 祐 遊 於 羅 閱 耆 闍 崛 山 彼 
T01n0017_001:0252b10	時居士善生疾病困篤，勅其子曰：「吾沒之	時 居 士 善 生 疾 病 困 篤 勅 其 子 曰 吾 沒 之 
T01n0017_001:0252b11	後，汝必為六面禮。」於是善生他日殞命，子乃	後 汝 必 為 六 面 禮 於 是 善 生 他 日 殞 命 子 乃 
T01n0017_001:0252b12	敬送供養喪事訖畢，輙早起沐浴，著新衣，之	敬 送 供 養 喪 事 訖 畢 輙 早 起 沐 浴 著 新 衣 之 
T01n0017_001:0252b13	水上，拜謁六面而言曰：「余以恭肅敬，禮子于	水 上 拜 謁 六 面 而 言 曰 余 以 恭 肅 敬 禮 子 于 
T01n0017_001:0252b14	東方之生，彼又我敬焉。」周旋南方、西方、北方	東 方 之 生 彼 又 我 敬 焉 周 旋 南 方 西 方 北 方 
T01n0017_001:0252b15	上下，面面同辭。爾時，佛晨旦著衣持鉢適欲	上 下 面 面 同 辭 爾 時 佛 晨 旦 著衣持鉢 適 欲 
T01n0017_001:0252b16	入城，見居士善生子於水上六面拜謁如	入 城 見 居 士 善 生 子 於 水 上 六 面 拜 謁 如 
T01n0017_001:0252b17	是，眾祐則從而問曰：「居士子，汝何近聞，	是 眾 祐 則 從 而 問 曰 居 士 子 汝 何 近 聞 
T01n0017_001:0252b18	必當早起沐浴，著新衣，之水上，拜謁六面，自	必 當 早 起 沐 浴 著 新 衣 之 水 上 拜 謁 六 面 自 
T01n0017_001:0252b19	說：『恭肅敬禮拜于諸方』而又浴。彼之敬者，是	說 恭 肅 敬 禮 拜 于 諸 方 而 又 浴 彼 之 敬 者 是 
T01n0017_001:0252b20	何師法？善生子！」善生子對曰：「吾父臨亡，	何 師 法 善 生 子 善 生 子 對 曰 吾 父 臨 亡 
T01n0017_001:0252b21	先有此令，是以遵行，不聞之於師也。」	先 有 此 令 是 以 遵 行 不 聞 之 於 師 也 
T01n0017_001:0252b22	眾祐報曰：「居士子！父所言者非此六方也。	眾 祐 報 曰 居 士 子 父 所 言 者 非 此 六 方 也 
T01n0017_001:0252b23	旦而晞坐六面之欲，如有四面垢惡之行，	旦 而 晞 坐 六 面 之 欲 如 有 四 面 垢 惡 之 行 
T01n0017_001:0252b24	不能悔者，則是身死，精神當生惡道地獄之	不 能 悔 者 則 是 身 死 精 神 當 生 惡 道 地 獄 之 
T01n0017_001:0252b25	中。夫人以四事為勞，當識知。何謂四？一為	中 夫 人 以 四 事 為 勞 當 識 知 何 謂 四 一 為 
T01n0017_001:0252b26	好殺生、二為好盜竊、三為婬邪行、四為喜妄	好 殺 生 二 為 好 盜 竊 三 為 婬 邪 行 四 為 喜 妄 
T01n0017_001:0252b27	語。」佛頌其義曰：	語 佛 頌 其 義 曰 
T01n0017_001:0252b28	「殺生與盜竊，　　欺詐為妄語，	 殺 生 與 盜 竊 欺 詐 為 妄 語 
T01n0017_001:0252b29	　趣向他人婦，　　不為智者譽。	 趣 向 他 人 婦 不 為 智 者 譽 
T01n0017_001:0252c01	「又，居士子！有四事或往惡道。何謂四？一為	 又 居 士 子 有 四 事 或 往 惡 道 何 謂 四 一 為 
T01n0017_001:0252c02	欲，二為怒，三為癡，四為畏。」頌其義曰：	欲 二 為 怒 三 為 癡 四 為 畏 頌 其 義 曰 
T01n0017_001:0252c03	「有欲怒癡畏，　　不承受正法，	 有 欲 怒 癡 畏 不 承 受 正 法 
T01n0017_001:0252c04	　是以名處下，　　猶月陰遏虧。	 是 以 名 處 下 猶 月 陰 遏 虧 
T01n0017_001:0252c05	　無欲怒癡畏，　　而承受正法，	 無 欲 怒 癡 畏 而 承 受 正 法 
T01n0017_001:0252c06	　是以名處上，　　猶月陽進滿。」	 是 以 名 處 上 猶 月 陽 進 滿 
T01n0017_001:0252c07	「又，居士子！有六患，消財入惡道，當識知。何	 又 居 士 子 有 六 患 消 財 入 惡 道 當 識 知 何 
T01n0017_001:0252c08	謂六？一為嗜酒遊逸、二為不時入他房、三為	謂 六 一 為 嗜 酒 遊 逸 二 為 不 時 入 他 房 三 為 
T01n0017_001:0252c09	博戲遊逸、四為大好伎樂、五為惡友、六為	博 戲 遊 逸 四 為 大 好 伎 樂 五 為 惡 友 六 為 
T01n0017_001:0252c10	怠惰。」頌其義曰：	怠 惰 頌 其 義 曰 
T01n0017_001:0252c11	「飲酒入他房，　　博戲好伎倡，	 飲 酒 入 他 房 博 戲 好 伎 倡 
T01n0017_001:0252c12	　惡友與怠惰，　　聖哲所不稱。	 惡 友 與 怠 惰 聖 哲 所 不 稱 
T01n0017_001:0252c13	「夫酒有六變，當知。何謂六？為消財、為致病、	 夫 酒 有 六 變 當 知 何 謂 六 為 消 財 為 致 病 
T01n0017_001:0252c14	為興爭、為多怒、為失譽、為損智，已有斯惡	為 興 爭 為 多 怒 為 失 譽 為 損 智 已 有 斯 惡 
T01n0017_001:0252c15	則廢事業，未致之財不獲，既獲者消，宿儲耗	則 廢 事 業 未 致 之 財 不 獲 既 獲 者 消 宿 儲 耗 
T01n0017_001:0252c16	盡。」	盡 
T01n0017_001:0252c17	「婬邪有六變，當知。何謂六？不自護身、不護	 婬 邪 有 六 變 當 知 何 謂 六 不 自 護 身 不 護 
T01n0017_001:0252c18	妻子、不護家屬、以疑生惡、怨家得便、眾苦	妻 子 不 護 家 屬 以 疑 生 惡 怨 家 得 便 眾 苦 
T01n0017_001:0252c19	所圍，已有斯惡則廢事業，未致之財不獲，	所 圍 已 有 斯 惡 則 廢 事 業 未 致 之 財 不 獲 
T01n0017_001:0252c20	既獲者消，宿儲耗盡。「博戲有六變，當知。	既 獲 者 消 宿 儲 耗 盡 博 戲 有 六 變 當 知 
T01n0017_001:0252c21	何謂六？勝則生怨、負則熱中、朋友慼之、	何 謂 六 勝 則 生 怨 負 則 熱 中 朋 友 慼 之 
T01n0017_001:0252c22	怨家快之、有獄凶憂、人眾疑之，已有斯惡	怨 家 快 之 有 獄 凶 憂 人 眾 疑 之 已 有 斯 惡 
T01n0017_001:0252c23	則廢事業，未致之財不獲，既獲者消，宿儲	則 廢 事 業 未 致 之 財 不 獲 既 獲 者 消 宿 儲 
T01n0017_001:0252c24	耗盡。「好樂有六變，當知。何謂六？志在舞、志	耗 盡 好 樂 有 六 變 當 知 何 謂 六 志 在 舞 志 
T01n0017_001:0252c25	在歌、志在絃、志在節、志在鼓、志在彼，已	在 歌 志 在 絃 志 在 節 志 在 鼓 志 在 彼 已 
T01n0017_001:0252c26	有斯惡則廢事業，未致之財不獲，既獲者	有 斯 惡 則 廢 事 業 未 致 之 財 不 獲 既 獲 者 
T01n0017_001:0252c27	消，宿儲耗盡。	消 宿 儲 耗 盡 
T01n0017_001:0252c28	「惡友有六變，當知。何謂六？習醉迷、習惛亂、	 惡 友 有 六 變 當 知 何 謂 六 習 醉 迷 習 惛 亂 
T01n0017_001:0252c29	習縱恣、習酒舍、習小人、習鄙語，已有斯	習 縱 恣 習 酒 舍 習 小 人 習 鄙 語 已 有 斯 
T01n0017_001:0253a01	惡則廢事業，未致之財不獲，既獲者消，宿	惡 則 廢 事 業 未 致 之 財 不 獲 既 獲 者 消 宿 
T01n0017_001:0253a02	儲耗盡。	儲 耗 盡 
T01n0017_001:0253a03	「怠惰有六變，當知。何謂六？飽不作、飢不作、	 怠 惰 有 六 變 當 知 何 謂 六 飽 不 作 飢 不 作 
T01n0017_001:0253a04	寒不作、熱不作、晨不作、昏不作，已有斯惡	寒 不 作 熱 不 作 晨 不 作 昏 不 作 已 有 斯 惡 
T01n0017_001:0253a05	則廢事業，未致之財不獲既獲者消，宿儲	則 廢 事 業 未 致 之 財 不 獲 既 獲 者 消 宿 儲 
T01n0017_001:0253a06	耗盡。」頌其義曰：	耗 盡 頌 其 義 曰 
T01n0017_001:0253a07	「好色樂歌舞，　　晝息夜從彼，	 好 色 樂 歌 舞 晝 息 夜 從 彼 
T01n0017_001:0253a08	　惡友與怠惰，　　士為斯大損。	 惡 友 與 怠 惰 士 為 斯 大 損 
T01n0017_001:0253a09	　博戲酒慌壞，　　志在彼婦女，	 博 戲 酒 慌 壞 志 在 彼 婦 女 
T01n0017_001:0253a10	　遠賢而近愚，　　其損猶月毀。	 遠 賢 而 近 愚 其 損 猶 月 毀 
T01n0017_001:0253a11	　行身自憍大，　　毀蔑沙門道，	 行 身 自 憍 大 毀 蔑 沙 門 道 
T01n0017_001:0253a12	　邪見而行慳，　　是謂慢盪士。	 邪 見 而 行 慳 是 謂 慢 盪 士 
T01n0017_001:0253a13	　夫酒妨財用，　　少利飲大渴，	 夫 酒 妨 財 用 少 利 飲 大 渴 
T01n0017_001:0253a14	　病水興債負，　　作亂危身疾。	 病 水 興 債 負 作 亂 危 身 疾 
T01n0017_001:0253a15	　或以酒結友，　　或以酒犯法，	 或 以 酒 結 友 或 以 酒 犯 法 
T01n0017_001:0253a16	　若以成美利，　　斯有猶可忍。	 若 以 成 美 利 斯 有 猶 可 忍 
T01n0017_001:0253a17	　或晝如奉戒，　　昏夜道為姧，	 或 晝 如 奉 戒 昏 夜 道 為 姧 
T01n0017_001:0253a18	　常依于酒廬，　　如此慎勿親。	 常 依 于 酒 廬 如 此 慎 勿 親 
T01n0017_001:0253a19	　不自寒至暑，　　如草不貴己，	 不 自 寒 至 暑 如 草 不 貴 己 
T01n0017_001:0253a20	　精進修事業，　　爾利是用損。	 精 進 修 事 業 爾 利 是 用 損 
T01n0017_001:0253a21	　若能忍寒暑，　　如草不貴己，	 若 能 忍 寒 暑 如 草 不 貴 己 
T01n0017_001:0253a22	　精進修事業，　　則安且益矣。	 精 進 修 事 業 則 安 且 益 矣 
T01n0017_001:0253a23	　狎下為漸消，　　習上未曾損，	 狎 下 為 漸 消 習 上 未 曾 損 
T01n0017_001:0253a24	　進善超然尊，　　以善必得善。	 進 善 超 然 尊 以 善 必 得 善 
T01n0017_001:0253a25	　大善則遘善，　　誠善能兼習，	 大 善 則 遘 善 誠 善 能 兼 習 
T01n0017_001:0253a26	　親戚之所尚，　　奉戒以滅惡。	 親 戚 之 所 尚 奉 戒 以 滅 惡 
T01n0017_001:0253a27	　是以當為習，　　已有行復行，	 是 以 當 為 習 已 有 行 復 行 
T01n0017_001:0253a28	　其為親戚上，　　如帝莅於眾。	 其 為 親 戚 上 如 帝 莅 於 眾 
T01n0017_001:0253a29	「又，居士子！有四友非友像，當識知。何謂四？一為	 又 居 士 子 有 四 友 非 友 像 當 識 知 何 謂 四 一 為 
T01n0017_001:0253b01	取異物，二為言佞，三為面愛，四為邪教。」頌	取 異 物 二 為 言 佞 三 為 面 愛 四 為 邪 教 頌 
T01n0017_001:0253b02	其義曰：	其 義 曰 
T01n0017_001:0253b03	「取異物之友，　　言美以順耳，	 取 異 物 之 友 言 美 以 順 耳 
T01n0017_001:0253b04	　面談為媚愛，　　邪教相危殆。	 面 談 為 媚 愛 邪 教 相 危 殆 
T01n0017_001:0253b05	　斯以非友像，　　智者則不友，	 斯 以 非 友 像 智 者 則 不 友 
T01n0017_001:0253b06	　已識當遠離，　　譬猶出澁道。	 已 識 當 遠 離 譬 猶 出 澁 道 
T01n0017_001:0253b07	「取異物之友，當以四事知。何謂四？貪取彼	 取 異 物 之 友 當 以 四 事 知 何 謂 四 貪 取 彼 
T01n0017_001:0253b08	物、與少望多、為畏故習、為利故習。」頌其義	物 與 少 望 多 為 畏 故 習 為 利 故 習 頌 其 義 
T01n0017_001:0253b09	曰：	曰 
T01n0017_001:0253b10	「夫以取彼物，　　少與而多欲，	 夫 以 取 彼 物 少 與 而 多 欲 
T01n0017_001:0253b11	　畏習與利習，　　貪人友際然。	 畏 習 與 利 習 貪 人 友 際 然 
T01n0017_001:0253b12	　斯以非友像，　　智者所不友，	 斯 以 非 友 像 智 者 所 不 友 
T01n0017_001:0253b13	　已識當遠離，　　譬猶出澁道。	 已 識 當 遠 離 譬 猶 出 澁 道 
T01n0017_001:0253b14	「言佞之友，當以四事知。何謂四？宣人之私、	 言 佞 之 友 當 以 四 事 知 何 謂 四 宣 人 之 私 
T01n0017_001:0253b15	自隱其私、面偽稱善、退則興誹。」頌其義曰：	自 隱 其 私 面 偽 稱 善 退 則 興 誹 頌 其 義 曰 
T01n0017_001:0253b16	「好行宣人私，　　有私而自隱，	 好 行 宣 人 私 有 私 而 自 隱 
T01n0017_001:0253b17	　面從褒揚善，　　退則議其惡。	 面 從 褒 揚 善 退 則 議 其 惡 
T01n0017_001:0253b18	　斯以非友像，　　智者所不友，	 斯 以 非 友 像 智 者 所 不 友 
T01n0017_001:0253b19	　已識當遠離，　　譬猶出澁道。	 已 識 當 遠 離 譬 猶 出 澁 道 
T01n0017_001:0253b20	「面愛之友，當以四事知，何謂四？說人往短、	 面 愛 之 友 當 以 四 事 知 何 謂 四 說 人 往 短 
T01n0017_001:0253b21	陰求來過、與之不寶、欲人有厄。」頌其義	陰 求 來 過 與 之 不 寶 欲 人 有 厄 頌 其 義 
T01n0017_001:0253b22	曰：	曰 
T01n0017_001:0253b23	「為於不可為，　　不利造妄語，	 為 於 不 可 為 不 利 造 妄 語 
T01n0017_001:0253b24	　與而不為寶，　　願人厄請已。	 與 而 不 為 寶 願 人 厄 請 已 
T01n0017_001:0253b25	　斯以非友像，　　智者所不友，	 斯 以 非 友 像 智 者 所 不 友 
T01n0017_001:0253b26	　已識當遠離，　　譬猶出澁道。	 已 識 當 遠 離 譬 猶 出 澁 道 
T01n0017_001:0253b27	「邪教之友，當以四事知。何謂四？以殺生之	 邪 教 之 友 當 以 四 事 知 何 謂 四 以 殺 生 之 
T01n0017_001:0253b28	事勸化人，以盜竊、以婬邪、欺詐之事勸化人。」	事 勸 化 人 以 盜 竊 以 婬 邪 欺 詐 之 事 勸 化 人 
T01n0017_001:0253b29	頌其義曰：	頌 其 義 曰 
T01n0017_001:0253c01	「殺生與盜竊，　　欺詐為妄語，	 殺 生 與 盜 竊 欺 詐 為 妄 語 
T01n0017_001:0253c02	　趣向他人婦，　　以此勸立人。	 趣 向 他 人 婦 以 此 勸 立 人 
T01n0017_001:0253c03	　斯以非友像，　　智者所不友，	 斯 以 非 友 像 智 者 所 不 友 
T01n0017_001:0253c04	　已識當遠離，　　譬猶出澁道。	 已 識 當 遠 離 譬 猶 出 澁 道 
T01n0017_001:0253c05	「又，居士子！有四友，為仁明欲利人，當識知。	 又 居 士 子 有 四 友 為 仁 明 欲 利 人 當 識 知 
T01n0017_001:0253c06	何謂四？一為同苦樂、二為利相攝、三為與	何 謂 四 一 為 同 苦 樂 二 為 利 相 攝 三 為 與 
T01n0017_001:0253c07	本業、四為仁愍傷。」頌其義曰：	本 業 四 為 仁 愍 傷 頌 其 義 曰 
T01n0017_001:0253c08	「與人同安危，　　攝之以善利，	 與 人 同 安 危 攝 之 以 善 利 
T01n0017_001:0253c09	　為厚能業人，　　哀愍導正道。	 為 厚 能 業 人 哀 愍 導 正 道 
T01n0017_001:0253c10	　如斯為友像，　　智者所習諷，	 如 斯 為 友 像 智 者 所 習 諷 
T01n0017_001:0253c11	　當與此從事，　　必益不為惡。	 當 與 此 從 事 必 益 不 為 惡 
T01n0017_001:0253c12	「同苦樂之友，當以四事知。何謂四？施之以	 同 苦 樂 之 友 當 以 四 事 知 何 謂 四 施 之 以 
T01n0017_001:0253c13	己所寶、施之以妻子利、施之家所有、言忠	己 所 寶 施 之 以 妻 子 利 施 之 家 所 有 言 忠 
T01n0017_001:0253c14	為忍言。」頌其義曰：	為 忍 言 頌 其 義 曰 
T01n0017_001:0253c15	「與其利己者，　　有財利亦與，	 與 其 利 己 者 有 財 利 亦 與 
T01n0017_001:0253c16	　與以家之利，　　言忠為忍言。	 與 以 家 之 利 言 忠 為 忍 言 
T01n0017_001:0253c17	　如斯為友像，　　智者所習親，	 如 斯 為 友 像 智 者 所 習 親 
T01n0017_001:0253c18	　當與此從事，　　必益不為惡。	 當 與 此 從 事 必 益 不 為 惡 
T01n0017_001:0253c19	「利相攝之友，當以四事知。何謂四？彼私不	 利 相 攝 之 友 當 以 四 事 知 何 謂 四 彼 私 不 
T01n0017_001:0253c20	宣、己私不隱、面說善言、還為弭謗。」頌其義曰：	宣 己 私 不 隱 面 說 善 言 還 為 弭 謗 頌 其 義 曰 
T01n0017_001:0253c21	「以不宣彼私，　　己私不為隱，	 以 不 宣 彼 私 己 私 不 為 隱 
T01n0017_001:0253c22	　相見語講善，　　還則弭誹謗。	 相 見 語 講 善 還 則 弭 誹 謗 
T01n0017_001:0253c23	　如斯為友像，　　智者所習親，	 如 斯 為 友 像 智 者 所 習 親 
T01n0017_001:0253c24	　當與此從事，　　必益不為惡。	 當 與 此 從 事 必 益 不 為 惡 
T01n0017_001:0253c25	「與本業之友，當以四事知。何謂四？以利業	 與 本 業 之 友 當 以 四 事 知 何 謂 四 以 利 業 
T01n0017_001:0253c26	之、以力業之、縱恣諫之、以善養之。」頌其義	之 以 力 業 之 縱 恣 諫 之 以 善 養 之 頌 其 義 
T01n0017_001:0253c27	曰：	曰 
T01n0017_001:0253c28	「業之以財利，　　以力助安之，	 業 之 以 財 利 以 力 助 安 之 
T01n0017_001:0253c29	　切磋其縱恣，　　將養其善志。	 切 磋 其 縱 恣 將 養 其 善 志 
T01n0017_001:0254a01	　如斯為友像，　　智者所習親，	 如 斯 為 友 像 智 者 所 習 親 
T01n0017_001:0254a02	　當與此從事，　　必益不為惡。	 當 與 此 從 事 必 益 不 為 惡 
T01n0017_001:0254a03	「仁愍傷之友，當以四事知。何謂四？教勸竪	 仁 愍 傷 之 友 當 以 四 事 知 何 謂 四 教 勸 竪 
T01n0017_001:0254a04	立以成其信、成其戒、成其聞、成其施。」頌其	立 以 成 其 信 成 其 戒 成 其 聞 成 其 施 頌 其 
T01n0017_001:0254a05	義曰：	義 曰 
T01n0017_001:0254a06	「信戒聞施道，　　恒以勸化人，	 信 戒 聞 施 道 恒 以 勸 化 人 
T01n0017_001:0254a07	　如斯為友像，　　智者所習親。	 如 斯 為 友 像 智 者 所 習 親 
T01n0017_001:0254a08	　當與此從事，　　必益不為惡。	 當 與 此 從 事 必 益 不 為 惡 
T01n0017_001:0254a09	「又，居士子！夫東面者，猶子之見父母也。是	 又 居 士 子 夫 東 面 者 猶 子 之 見 父 母 也 是 
T01n0017_001:0254a10	以子當以五事正敬、正養、正安父母。何謂五？	以 子 當 以 五 事 正 敬 正 養 正 安 父 母 何 謂 五 
T01n0017_001:0254a11	念思惟報家事，唯修責負，唯解勑戒，唯從	念 思 惟 報 家 事 唯 修 責 負 唯 解 勑 戒 唯 從 
T01n0017_001:0254a12	供養，唯歡父母。父母又當以五事愛哀其	供 養 唯 歡 父 母 父 母 又 當 以 五 事 愛 哀 其 
T01n0017_001:0254a13	子。何謂五？興造基業，與謀利事，與娉婦，	子 何 謂 五 興 造 基 業 與 謀 利 事 與 娉 婦 
T01n0017_001:0254a14	教學經道經，則以所有付授與子。是為東方	教 學 經 道 經 則 以 所 有 付 授 與 子 是 為 東 方 
T01n0017_001:0254a15	二分所欲者，得古聖制法，為子必孝、為父	二 分 所 欲 者 得 古 聖 制 法 為 子 必 孝 為 父 
T01n0017_001:0254a16	母慈愛，士丈夫望益，而善法不衰。	母 慈 愛 士 丈 夫 望 益 而 善 法 不 衰 
T01n0017_001:0254a17	「夫南面者，猶弟子之見師也。是以弟子當以	 夫 南 面 者 猶 弟 子 之 見 師 也 是 以 弟 子 當 以 
T01n0017_001:0254a18	五事正敬、正養、正安於師。何謂五？必審於	五 事 正 敬 正 養 正 安 於 師 何 謂 五 必 審 於 
T01n0017_001:0254a19	聞，必愛於學，必敏於事，必無過行，必供養	聞 必 愛 於 學 必 敏 於 事 必 無 過 行 必 供 養 
T01n0017_001:0254a20	師。師又當以五事哀教弟子。何謂五？以學	師 師 又 當 以 五 事 哀 教 弟 子 何 謂 五 以 學 
T01n0017_001:0254a21	學之，極藝教之，使敏於學，導以善道，示屬	學 之 極 藝 教 之 使 敏 於 學 導 以 善 道 示 屬 
T01n0017_001:0254a22	賢友。是為南方二分所欲者，得古聖制法，	賢 友 是 為 南 方 二 分 所 欲 者 得 古 聖 制 法 
T01n0017_001:0254a23	為弟子謙，師以仁教，士丈夫望益，而善法	為 弟 子 謙 師 以 仁 教 士 丈 夫 望 益 而 善 法 
T01n0017_001:0254a24	不衰。	不 衰 
T01n0017_001:0254a25	「夫西面者，猶夫之見婦也。是以夫當以五	 夫 西 面 者 猶 夫 之 見 婦 也 是 以 夫 當 以 五 
T01n0017_001:0254a26	事正敬、正養、正安其婦。何謂五？正心敬之，	事 正 敬 正 養 正 安 其 婦 何 謂 五 正 心 敬 之 
T01n0017_001:0254a27	不恨其意，不有他情，時與衣食，時與寶飾。	不 恨 其 意 不 有 他 情 時 與 衣 食 時 與 寶 飾 
T01n0017_001:0254a28	婦又當以十四事事於夫。何謂十四？善作為，	婦 又 當 以 十 四 事 事 於 夫 何 謂 十 四 善 作 為 
T01n0017_001:0254a29	善為成，受付審，晨起，夜息，事必學，闔門	善 為 成 受 付 審 晨 起 夜 息 事 必 學 闔 門 
T01n0017_001:0254b01	待君子，君子歸問訊，辭氣和，言語順，正几	待 君 子 君 子 歸 問 訊 辭 氣 和 言 語 順 正 几 
T01n0017_001:0254b02	席，潔飲食，念布施，供養夫。是為西方二分	席 潔 飲 食 念 布 施 供 養 夫 是 為 西 方 二 分 
T01n0017_001:0254b03	所欲者，得古聖制法、夫婦之宜，士夫望益，	所 欲 者 得 古 聖 制 法 夫 婦 之 宜 士 夫 望 益 
T01n0017_001:0254b04	而善法不衰。	而 善 法 不 衰 
T01n0017_001:0254b05	「夫北面者，猶友見其朋也。是以友當以五	 夫 北 面 者 猶 友 見 其 朋 也 是 以 友 當 以 五 
T01n0017_001:0254b06	事正敬、正養、正安朋類。何謂五？正心敬之，	事 正 敬 正 養 正 安 朋 類 何 謂 五 正 心 敬 之 
T01n0017_001:0254b07	不恨其意，不有他情，時時分味，恩厚不置。	不 恨 其 意 不 有 他 情 時 時 分 味 恩 厚 不 置 
T01n0017_001:0254b08	朋類又當以五事攝取其友。何謂五？有畏使	朋 類 又 當 以 五 事 攝 取 其 友 何 謂 五 有 畏 使 
T01n0017_001:0254b09	歸我，遨逸則數責，私事則為隱，供養久	歸 我 遨 逸 則 數 責 私 事 則 為 隱 供 養 久 
T01n0017_001:0254b10	益勝，言忠為忍言。是為北方二分所欲者，	益 勝 言 忠 為 忍 言 是 為 北 方 二 分 所 欲 者 
T01n0017_001:0254b11	得古聖制法、朋友之交，士丈夫望益，而善法	得 古 聖 制 法 朋 友 之 交 士 丈 夫 望 益 而 善 法 
T01n0017_001:0254b12	不衰。	不 衰 
T01n0017_001:0254b13	「夫下面者，猶長子之見奴客執事也。是以	 夫 下 面 者 猶 長 子 之 見 奴 客 執 事 也 是 以 
T01n0017_001:0254b14	長子當以五事正敬、正養、正安奴客執事。何	長 子 當 以 五 事 正 敬 正 養 正 安 奴 客 執 事 何 
T01n0017_001:0254b15	謂五？適力使之，用時衣食，時時分味，時時	謂 五 適 力 使 之 用 時 衣 食 時 時 分 味 時 時 
T01n0017_001:0254b16	教齋，疾病息之。奴客執事又當以十事供	教 齋 疾 病 息 之 奴 客 執 事 又 當 以 十 事 供 
T01n0017_001:0254b17	養長子。何謂十？善作為，善為成，受付審，	養 長 子 何 謂 十 善 作 為 善 為 成 受 付 審 
T01n0017_001:0254b18	夜臥，早作，凡事必學，作務勤力，家貧不	夜 臥 早 作 凡 事 必 學 作 務 勤 力 家 貧 不 
T01n0017_001:0254b19	慢，空乏不離，出門稱曰我家長子聰而有	慢 空 乏 不 離 出 門 稱 曰 我 家 長 子 聰 而 有 
T01n0017_001:0254b20	慧。是為下方二分所欲者，得古聖制法、長子	慧 是 為 下 方 二 分 所 欲 者 得 古 聖 制 法 長 子 
T01n0017_001:0254b21	執事之宜，士丈夫望益，而善法不衰。	執 事 之 宜 士 丈 夫 望 益 而 善 法 不 衰 
T01n0017_001:0254b22	「夫上面者，猶居家布施之人之見沙門梵志	 夫 上 面 者 猶 居 家 布 施 之 人 之 見 沙 門 梵 志 
T01n0017_001:0254b23	也。是以居之來當以五事正敬、正養、正安沙	也 是 以 居 之 來 當 以 五 事 正 敬 正 養 正 安 沙 
T01n0017_001:0254b24	門梵志。何謂五？開門待之，來迎問訊，與設	門 梵 志 何 謂 五 開 門 待 之 來 迎 問 訊 與 設 
T01n0017_001:0254b25	几席，經法藏護，施食潔淨；以是供養沙門梵	几 席 經 法 藏 護 施 食 潔 淨 以 是 供 養 沙 門 梵 
T01n0017_001:0254b26	志。沙門梵志又當以五事答布施家。何謂	志 沙 門 梵 志 又 當 以 五 事 答 布 施 家 何 謂 
T01n0017_001:0254b27	五？教誨以成其正信，教誨以成其戒行，教	五 教 誨 以 成 其 正 信 教 誨 以 成 其 戒 行 教 
T01n0017_001:0254b28	誨以成其多聞，教誨以成其布施，教誨以成	誨 以 成 其 多 聞 教 誨 以 成 其 布 施 教 誨 以 成 
T01n0017_001:0254b29	其智慧。是為上方二分所欲者，得古聖制法、	其 智 慧 是 為 上 方 二 分 所 欲 者 得 古 聖 制 法 
T01n0017_001:0254c01	居家及沙門梵志之宜，士丈夫望益，而善法	居 家 及 沙 門 梵 志 之 宜 士 丈 夫 望 益 而 善 法 
T01n0017_001:0254c02	不衰。」頌其義曰：	不 衰 頌 其 義 曰 
T01n0017_001:0254c03	「東面為父母，　　師教宜南面，	 東 面 為 父 母 師 教 宜 南 面 
T01n0017_001:0254c04	　西面為子婦，　　朋友位北面，	 西 面 為 子 婦 朋 友 位 北 面 
T01n0017_001:0254c05	　奴客執事下，　　沙門梵志上，	 奴 客 執 事 下 沙 門 梵 志 上 
T01n0017_001:0254c06	　如此應為禮，　　亦為居家宜。	 如 此 應 為 禮 亦 為 居 家 宜 
T01n0017_001:0254c07	　凡人富有財，　　當念以利人，	 凡 人 富 有 財 當 念 以 利 人 
T01n0017_001:0254c08	　與人同財利，　　布施者昇天。	 與 人 同 財 利 布 施 者 昇 天 
T01n0017_001:0254c09	　得利與人共，　　在在獲所安，	 得 利 與 人 共 在 在 獲 所 安 
T01n0017_001:0254c10	　義攝世間者，　　斯為近樂本。	 義 攝 世 間 者 斯 為 近 樂 本 
T01n0017_001:0254c11	　夫以恩攝人，　　如母之為子，	 夫 以 恩 攝 人 如 母 之 為 子 
T01n0017_001:0254c12	　善攝護天下，　　其福數數及。	 善 攝 護 天 下 其 福 數 數 及 
T01n0017_001:0254c13	　上得處眾會，　　能益利與安，	 上 得 處 眾 會 能 益 利 與 安 
T01n0017_001:0254c14	　成人之信戒，　　必使得名聞。	 成 人 之 信 戒 必 使 得 名 聞 
T01n0017_001:0254c15	　意與常不惰，　　捨棄慳吝行，	 意 與 常 不 惰 捨 棄 慳 吝 行 
T01n0017_001:0254c16	　攝人以友事，　　飲食相惠施。	 攝 人 以 友 事 飲 食 相 惠 施 
T01n0017_001:0254c17	　往來而又往，　　如是名不虧，	 往 來 而 又 往 如 是 名 不 虧 
T01n0017_001:0254c18	　夫能修慎身，　　斯居家為賢。	 夫 能 修 慎 身 斯 居 家 為 賢 
T01n0017_001:0254c19	　居積寶貨者，　　當興為仁義，	 居 積 寶 貨 者 當 興 為 仁 義 
T01n0017_001:0254c20	　先學為最勝，　　次乃為治產。	 先 學 為 最 勝 次 乃 為 治 產 
T01n0017_001:0254c21	　若索以得財，　　當常作四分，	 若 索 以 得 財 當 常 作 四 分 
T01n0017_001:0254c22	　一分供衣食，　　二為本求利，	 一 分 供 衣 食 二 為 本 求 利 
T01n0017_001:0254c23	　藏一為儲跱，　　厄時可救之，	 藏 一 為 儲 跱 厄 時 可 救 之 
T01n0017_001:0254c24	　為農商養牛，　　畜羊業有四，	 為 農 商 養 牛 畜 羊 業 有 四 
T01n0017_001:0254c25	　次五嚴治室，　　第六可娉娶，	 次 五 嚴 治 室 第 六 可 娉 娶 
T01n0017_001:0254c26	　如是貨乃積，　　日日尋益增。	 如 是 貨 乃 積 日 日 尋 益 增 
T01n0017_001:0254c27	　夫財日夜聚，　　如流歸于海，	 夫 財 日 夜 聚 如 流 歸 于 海 
T01n0017_001:0254c28	　治產求以漸，　　喻若蜂作蜜。	 治 產 求 以 漸 喻 若 蜂 作 蜜 
T01n0017_001:0254c29	　有財無與富，　　又無與邊方，	 有 財 無 與 富 又 無 與 邊 方 
T01n0017_001:0255a01	　慳悋及惡業，　　有力無與友。	 慳 悋 及 惡 業 有 力 無 與 友 
T01n0017_001:0255a02	　事中用則學，　　不用勿自妨，	 事 中 用 則 學 不 用 勿 自 妨 
T01n0017_001:0255a03	　觀夫用事者，　　明好猶熾火。	 觀 夫 用 事 者 明 好 猶 熾 火 
T01n0017_001:0255a04	　其於族親中，　　乃兼為兩好，	 其 於 族 親 中 乃 兼 為 兩 好 
T01n0017_001:0255a05	　與親眾座安，　　如釋處天宮。」	 與 親 眾 座 安 如 釋 處 天 宮 
T01n0017_001:0255a06	於是善生子聞眾祐說已，即稽首佛足，下起	於 是 善 生 子 聞 眾 祐 說 已 即 稽 首 佛 足 下 起 
T01n0017_001:0255a07	繞三匝，欣然自歸，從佛受戒。	繞 三 匝 欣 然 自 歸 從 佛 受 戒 
T01n0017_001:0255a08	佛說善生子經	佛 說 善 生 子 經 
