T17n0788_001:0727a14	佛說校量數珠功德經	佛 說 校 量 數 珠 功 德 經 
T17n0788_001:0727a16	大唐天竺三藏寶思惟譯	大 唐 天 竺 三 藏 寶 思 惟 譯 
T17n0788_001:0727a17	爾時，文殊師利法王子菩薩摩訶薩為欲利	爾 時 文 殊 師 利 法 王 子 菩薩摩訶薩 為 欲 利 
T17n0788_001:0727a18	益諸有情故，以大悲心告諸大眾言：「汝等善	益 諸 有 情 故 以 大 悲 心 告 諸 大 眾 言 汝 等 善 
T17n0788_001:0727a19	聽，我今演說受持數珠校量功德獲益差別。	聽 我 今 演 說 受 持 數 珠 校 量 功 德 獲 益 差 別 
T17n0788_001:0727a20	若有誦念諸陀羅尼及佛名者，為欲自利及	若 有 誦 念 諸 陀 羅 尼 及 佛 名 者 為 欲 自 利 及 
T17n0788_001:0727a21	護他人、速求諸法得成驗者，其數珠法應有	護 他 人 速 求 諸 法 得 成 驗 者 其 數 珠 法 應 有 
T17n0788_001:0727a22	如是，須當受持。若用鐵為數珠者，誦掐一遍	如 是 須 當 受 持 若 用 鐵 為 數 珠 者 誦 掐 一 遍 
T17n0788_001:0727a23	得福五倍；若用赤銅為數珠者，誦掐一遍得	得 福 五 倍 若 用 赤 銅 為 數 珠 者 誦 掐 一 遍 得 
T17n0788_001:0727a24	福十倍；若用真珠、珊瑚等為數珠者，誦掐一	福 十 倍 若 用 真 珠 珊 瑚 等 為 數 珠 者 誦 掐 一 
T17n0788_001:0727a25	遍得福百倍；若用木槵子為數珠者，誦掐一	遍 得 福 百 倍 若 用 木 槵 子 為 數 珠 者 誦 掐 一 
T17n0788_001:0727a26	遍得福千倍，若求往生諸佛淨土及天宮者，	遍 得 福 千 倍 若 求 往 生 諸 佛 淨 土 及 天 宮 者 
T17n0788_001:0727a27	應受此珠；若用蓮子為數珠者，誦掐一遍得	應 受 此 珠 若 用 蓮 子 為 數 珠 者 誦 掐 一 遍 得 
T17n0788_001:0727a28	福萬倍；若用因陀囉佉叉為數珠者，誦掐一	福 萬 倍 若 用 因 陀 囉 佉 叉 為 數 珠 者 誦 掐 一 
T17n0788_001:0727a29	遍得福百萬倍；若用烏嚧陀囉佉叉為數珠	遍 得 福 百 萬 倍 若 用 烏 嚧 陀 囉 佉 叉 為 數 珠 
T17n0788_001:0727b01	者，誦掐一遍得福千萬倍；若用水精為數珠	者 誦 掐 一 遍 得 福 千 萬 倍 若 用 水 精 為 數 珠 
T17n0788_001:0727b02	者，誦掐一遍得福萬萬倍；若菩提子為數珠	者 誦 掐 一 遍 得 福 萬 萬 倍 若 菩 提 子 為 數 珠 
T17n0788_001:0727b03	者，或用掐念或但手持，數誦一遍其福無量，	者 或 用 掐 念 或 但 手 持 數 誦 一 遍 其 福 無 量 
T17n0788_001:0727b04	不可算數，難可校量。諸善男子！其菩提子者，	不 可 算 數 難 可 校 量 諸 善 男 子 其 菩 提 子 者 
T17n0788_001:0727b05	若復有人手持此珠，不能依法念誦佛名及	若 復 有 人 手 持 此 珠 不 能 依 法 念 誦 佛 名 及 
T17n0788_001:0727b06	陀羅尼，此善男子但能手持隨身，行、住、坐、臥，	陀 羅 尼 此 善 男 子 但 能 手 持 隨 身 行 住 坐 臥 
T17n0788_001:0727b07	所出言語若善若惡，斯由此人以持菩提子	所 出 言 語 若 善 若 惡 斯 由 此 人 以 持 菩 提 子 
T17n0788_001:0727b08	故，得福等同，如念諸佛誦呪無異，獲福無量。	故 得 福 等 同 如 念 諸 佛 誦 呪 無 異 獲 福 無 量 
T17n0788_001:0727b09	其數珠者，要當須滿一百八顆。如其難得，或	其 數 珠 者 要 當 須 滿 一 百 八 顆 如 其 難 得 或 
T17n0788_001:0727b10	為五十四，或二十七，或十四亦皆得用，此即	為 五 十 四 或 二 十 七 或 十 四 亦 皆 得 用 此 即 
T17n0788_001:0727b11	數珠法相差別。「諸善男子！以何因緣，我今獨	數 珠 法 相 差 別 諸 善 男 子 以何因緣 我 今 獨 
T17n0788_001:0727b12	讚用菩提子獲益最勝？諸人善聽，我為汝等	讚 用 菩 提 子 獲 益 最 勝 諸 人 善 聽 我 為 汝 等 
T17n0788_001:0727b13	重說昔因。過去有佛出現於世，在此樹下成	重 說 昔 因 過 去 有 佛 出 現 於 世 在 此 樹 下 成 
T17n0788_001:0727b14	等正覺。時，一外道信邪倒見毀謗三寶，彼有	等 正 覺 時 一 外 道 信 邪 倒 見 毀 謗 三 寶 彼 有 
T17n0788_001:0727b15	一男，忽被非人打殺。外道念言：『我今邪盛，未	一 男 忽 被 非 人 打 殺 外 道 念 言 我 今 邪 盛 未 
T17n0788_001:0727b16	審諸佛有何神力。如來既是在此樹下成等	審 諸 佛 有 何 神 力 如 來 既 是 在 此 樹 下 成 等 
T17n0788_001:0727b17	正覺，若佛是聖，樹應有感。』即將亡子臥著菩	正 覺 若 佛 是 聖 樹 應 有 感 即 將 亡 子 臥 著 菩 
T17n0788_001:0727b18	提樹下，作如是言：『佛樹若聖，我子必蘇。』以經	提 樹 下 作如是言 佛 樹 若 聖 我 子 必 蘇 以 經 
T17n0788_001:0727b19	七日誦念佛名，其子乃得重蘇。外道讚言：『諸	七 日 誦 念 佛 名 其 子 乃 得 重 蘇 外 道 讚 言 諸 
T17n0788_001:0727b20	佛神力，我未曾見。佛成道樹現此希奇，甚大	佛 神 力 我 未 曾 見 佛 成 道 樹 現 此 希 奇 甚 大 
T17n0788_001:0727b21	威德，難可思議。』諸外道等，悉捨邪歸正，發菩	威 德 難 可 思 議 諸 外 道 等 悉 捨 邪 歸 正 發 菩 
T17n0788_001:0727b22	提心，信知佛力，不可思議。諸人咸號為延命	提 心 信 知 佛 力 不可思議 諸 人 咸 號 為 延 命 
T17n0788_001:0727b23	樹。以此因緣有其二名，應當知之。我為汝等	樹 以 此 因 緣 有 其 二 名 應 當 知 之 我 為 汝 等 
T17n0788_001:0727b24	視其所要，說此語已。」佛言：「善哉，善哉！文殊師	視 其 所 要 說 此 語 已 佛 言 善 哉 善 哉 文 殊 師 
T17n0788_001:0727b25	利法王子！如汝所說，一無有異。」一切大眾，聞	利 法 王 子 如 汝 所 說 一 無 有 異 一 切 大 眾 聞 
T17n0788_001:0727b26	此持珠校量功德，皆大歡喜，信受奉行。	此 持 珠 校 量 功 德 皆大歡喜 信受奉行 
T17n0788_001:0727b27	佛說校量數珠功德經	佛 說 校 量 數 珠 功 德 經 
