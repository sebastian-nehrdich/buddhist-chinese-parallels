T31n1613_001:0850c14	大乘廣五蘊論一卷	大 乘 廣 五 蘊 論 一 卷 
T31n1613_001:0850c16	安慧菩薩造	安 慧 菩 薩 造 
T31n1613_001:0850c17	大唐中天竺國三藏地婆訶羅	大 唐 中 天 竺 國 三 藏 地 婆 訶 羅 
T31n1613_001:0850c18	奉　詔譯	奉 詔 譯 
T31n1613_001:0850c19	佛說五蘊。謂色蘊。受蘊。想蘊。行蘊。識蘊。云	佛 說 五 蘊 謂 色 蘊 受 蘊 想 蘊 行 蘊 識 蘊 云 
T31n1613_001:0850c20	何色蘊謂四大種。及大種所造色。云何四大	何 色 蘊 謂 四 大 種 及 大種所造 色 云 何 四 大 
T31n1613_001:0850c21	種。謂地界。水界。火界。風界。此復云何。謂地	種 謂 地 界 水 界 火 界 風 界 此 復 云 何 謂 地 
T31n1613_001:0850c22	堅性。水濕性。火煖性。風輕性。界者。能持自	堅 性 水 濕 性 火 煖 性 風 輕 性 界 者 能 持 自 
T31n1613_001:0850c23	性所造色故。	性 所 造 色 故 
T31n1613_001:0850c24	云何四大所造色。謂眼根。耳根。鼻根。舌根。	云 何 四 大 所 造 色 謂 眼 根 耳 根 鼻 根 舌 根 
T31n1613_001:0850c25	身根。色聲香味。及觸一分。無表色等。造者	身 根 色 聲 香 味 及 觸 一 分 無 表 色 等 造 者 
T31n1613_001:0850c26	因義。根者最勝自在義。主義。增上義。是為	因 義 根 者 最 勝 自 在 義 主 義 增 上 義 是 為 
T31n1613_001:0850c27	根義。所言主義。與誰為主。謂即眼根。與眼識	根 義 所 言 主 義 與 誰 為 主 謂 即 眼 根 與 眼 識 
T31n1613_001:0850c28	為主。生眼識故。如是乃至身根。與身識為主。	為 主 生 眼 識 故 如 是 乃 至 身 根 與 身 識 為 主 
T31n1613_001:0850c29	生身識故。	生 身 識 故 
T31n1613_001:0851a01	云何眼根。謂以色為境。淨色為性。謂於眼中。	云 何 眼 根 謂 以 色 為 境 淨 色 為 性 謂 於 眼 中 
T31n1613_001:0851a02	一分淨色如淨醍醐。此性有故。眼識得生。無	一 分 淨 色 如 淨 醍 醐 此 性 有 故 眼 識 得 生 無 
T31n1613_001:0851a03	即不生。	即 不 生 
T31n1613_001:0851a04	云何耳根。謂以聲為境。淨色為性。謂於耳中。	云 何 耳 根 謂 以 聲 為 境 淨 色 為 性 謂 於 耳 中 
T31n1613_001:0851a05	一分淨色。此性有故。耳識得生。無即不生。	一 分 淨 色 此 性 有 故 耳 識 得 生 無 即 不 生 
T31n1613_001:0851a06	云何鼻根。謂以香為境。淨色為性。謂於鼻中。	云 何 鼻 根 謂 以 香 為 境 淨 色 為 性 謂 於 鼻 中 
T31n1613_001:0851a07	一分淨色。此性有故。鼻識得生。無即不生。	一 分 淨 色 此 性 有 故 鼻 識 得 生 無 即 不 生 
T31n1613_001:0851a08	云何舌根。謂以味為境。淨色為性。謂於舌上。	云 何 舌 根 謂 以 味 為 境 淨 色 為 性 謂 於 舌 上 
T31n1613_001:0851a09	周遍淨色。有說。此於舌上。有少不遍。如一毛	周 遍 淨 色 有 說 此 於 舌 上 有 少 不 遍 如 一 毛 
T31n1613_001:0851a10	端。此性有故。舌識得生。無即不生。	端 此 性 有 故 舌 識 得 生 無 即 不 生 
T31n1613_001:0851a11	云何身根。謂以觸為境。淨色為性。謂於身中。	云 何 身 根 謂 以 觸 為 境 淨 色 為 性 謂 於 身 中 
T31n1613_001:0851a12	周遍淨色。此性有故。身識得生。無即不生。	周 遍 淨 色 此 性 有 故 身 識 得 生 無 即 不 生 
T31n1613_001:0851a13	云何色。謂眼之境。顯色。形色。及表色等。顯	云 何 色 謂 眼 之 境 顯 色 形 色 及 表 色 等 顯 
T31n1613_001:0851a14	色有四種。謂青黃赤白。形色。謂長短等。	色 有 四 種 謂 青 黃 赤 白 形 色 謂 長 短 等 
T31n1613_001:0851a15	云何聲。謂耳之境。執受大種因聲。非執受大	云 何 聲 謂 耳 之 境 執 受 大 種 因 聲 非 執 受 大 
T31n1613_001:0851a16	種因聲。俱大種因聲。	種 因 聲 俱 大 種 因 聲 
T31n1613_001:0851a17	諸心心法。是能執受。蠢動之類。是所執受。	諸 心 心 法 是 能 執 受 蠢 動 之 類 是 所 執 受 
T31n1613_001:0851a18	執受大種因聲者。如手相擊。語言等聲。非執	執 受 大 種 因 聲 者 如 手 相 擊 語 言 等 聲 非 執 
T31n1613_001:0851a19	受大種因聲者。如風林駛水等聲。俱大種因	受 大 種 因 聲 者 如 風 林 駛 水 等 聲 俱 大 種 因 
T31n1613_001:0851a20	聲者。如手擊鼓等聲。	聲 者 如 手 擊 鼓 等 聲 
T31n1613_001:0851a21	云何香。謂鼻之境。好香．惡香．平等香。好香	云 何 香 謂 鼻 之 境 好 香 惡 香 平 等 香 好 香 
T31n1613_001:0851a22	者。謂與鼻合時。於蘊相續。有所順益。惡香	者 謂 與 鼻 合 時 於 蘊 相 續 有 所 順 益 惡 香 
T31n1613_001:0851a23	者。謂與鼻合時。於蘊相續。有所違損。平等香	者 謂 與 鼻 合 時 於 蘊 相 續 有 所 違 損 平 等 香 
T31n1613_001:0851a24	者。謂與鼻合時。無所損益。	者 謂 與 鼻 合 時 無 所 損 益 
T31n1613_001:0851a25	云何味。謂舌之境。甘醋醎辛苦淡等。	云 何 味 謂 舌 之 境 甘 醋 醎 辛 苦 淡 等 
T31n1613_001:0851a26	云何觸一分。謂身之境。除大種。謂滑性．澁	云 何 觸 一 分 謂 身 之 境 除 大 種 謂 滑 性 澁 
T31n1613_001:0851a27	性．重性．輕性．冷飢渴等。	性 重 性 輕 性 冷 飢 渴 等 
T31n1613_001:0851a28	滑謂細軟。澁謂麁強。重謂可稱。輕謂反是。煖	滑 謂 細 軟 澁 謂 麁 強 重 謂 可 稱 輕 謂 反 是 煖 
T31n1613_001:0851a29	欲為冷。觸是冷因。此即於因。立其果稱。如說	欲 為 冷 觸 是 冷 因 此 即 於 因 立 其 果 稱 如 說 
T31n1613_001:0851b01	諸佛出世樂。演說正法樂。眾僧和合樂。同修	諸佛出世 樂 演 說 正 法 樂 眾 僧 和 合 樂 同 修 
T31n1613_001:0851b02	精進樂。精進勤苦。雖是樂因。即說為樂。此亦	精 進 樂 精 進 勤 苦 雖 是 樂 因 即 說 為 樂 此 亦 
T31n1613_001:0851b03	如是。欲食為飢。欲飲為渴。說亦如是。已說	如 是 欲 食 為 飢 欲 飲 為 渴 說 亦 如 是 已 說 
T31n1613_001:0851b04	七種造觸。及前四大十一種等。	七 種 造 觸 及 前 四 大 十 一 種 等 
T31n1613_001:0851b05	云何無表色等。謂有表業。三摩地所生。無見	云 何 無 表 色 等 謂 有 表 業 三 摩 地 所 生 無 見 
T31n1613_001:0851b06	無對色等。有表業者。謂身語表。此通善不善	無 對 色 等 有 表 業 者 謂 身 語 表 此 通 善 不 善 
T31n1613_001:0851b07	無記性。所生色者。謂即從彼善不善表所生	無 記 性 所 生 色 者 謂 即 從 彼 善 不 善 表 所 生 
T31n1613_001:0851b08	之色。此不可顯示故名無表。三摩地所生色	之 色 此 不 可 顯 示 故 名 無 表 三 摩 地 所 生 色 
T31n1613_001:0851b09	者。謂四靜慮所生色等。此無表色。是所造性。	者 謂 四 靜 慮 所 生 色 等 此 無 表 色 是 所 造 性 
T31n1613_001:0851b10	名善律儀。不善律儀等亦名業。亦名種子。如	名 善 律 儀 不 善 律 儀 等 亦 名 業 亦 名 種 子 如 
T31n1613_001:0851b11	是諸色。略為三種。一者可見有對。二者不可	是 諸 色 略 為 三 種 一 者 可 見 有 對 二 者 不 可 
T31n1613_001:0851b12	見有對。三者不可見無對。是中可見有對者。	見 有 對 三 者 不 可 見 無 對 是 中 可 見 有 對 者 
T31n1613_001:0851b13	謂顯色等。不可見有對者。謂眼根等。不可見	謂 顯 色 等 不可見有對 者 謂 眼 根 等 不 可 見 
T31n1613_001:0851b14	無對者。謂無表色等。	無 對 者 謂 無 表 色 等 
T31n1613_001:0851b15	云何受蘊。受有三種。謂樂受．苦受．不苦不	云 何 受 蘊 受 有 三 種 謂 樂 受 苦 受 不 苦 不 
T31n1613_001:0851b16	樂受。樂受者。謂此滅時。有和合欲。苦受者。	樂 受 樂 受 者 謂 此 滅 時 有 和 合 欲 苦 受 者 
T31n1613_001:0851b17	謂此生時。有乖離欲。不苦不樂受者。謂無二	謂 此 生 時 有 乖 離 欲 不苦不樂受 者 謂 無 二 
T31n1613_001:0851b18	欲。無二欲者。謂無和合。及乖離欲。受謂識之	欲 無 二 欲 者 謂 無 和 合 及 乖 離 欲 受 謂 識 之 
T31n1613_001:0851b19	領納。	領 納 
T31n1613_001:0851b20	云何想蘊。謂能增勝。取諸境相。增勝取者。謂	云 何 想 蘊 謂 能 增 勝 取 諸 境 相 增 勝 取 者 謂 
T31n1613_001:0851b21	勝力能取。如大力者。說名勝力。	勝 力 能 取 如 大 力 者 說 名 勝 力 
T31n1613_001:0851b22	云何行蘊。謂除受想。諸餘心法。及心不相應	云 何 行 蘊 謂 除 受 想 諸 餘 心 法 及 心不相應 
T31n1613_001:0851b23	行。云何餘心法。謂與心相應諸行。觸．作意．	行 云 何 餘 心 法 謂 與 心 相 應 諸 行 觸 作 意 
T31n1613_001:0851b24	思．欲．勝解．念．三摩地．慧．信．慚．愧．無貪．無	思 欲 勝 解 念 三 摩 地 慧 信 慚 愧 無 貪 無 
T31n1613_001:0851b25	瞋．無癡．精進．輕安．不放逸．捨．不害．貪．瞋．	瞋 無 癡 精 進 輕 安 不 放 逸 捨 不 害 貪 瞋 
T31n1613_001:0851b26	慢．無明．見．疑．無慚．無愧．昏沈．掉舉．不	慢 無 明 見 疑 無 慚 無 愧 昏 沈 掉 舉 不 
T31n1613_001:0851b27	信．懈怠．放逸．失念．散亂．不正知．惡作．睡	信 懈 怠 放 逸 失 念 散 亂 不 正 知 惡 作 睡 
T31n1613_001:0851b28	眠．尋伺。	眠 尋 伺 
T31n1613_001:0851b29	是諸心法。五是遍行。	是 諸 心 法 五 是 遍 行 
T31n1613_001:0851c01	此遍一切善不善無記心故名遍行。	此 遍 一 切 善不善無記 心 故 名 遍 行 
T31n1613_001:0851c02	五是別境。	五 是 別 境 
T31n1613_001:0851c03	此五一一。於差別境。展轉決定。性不相離。是	此 五 一 一 於 差 別 境 展 轉 決 定 性 不 相 離 是 
T31n1613_001:0851c04	中有一。必有一切。	中 有 一 必 有 一 切 
T31n1613_001:0851c05	十一為善。六為煩惱。餘是隨煩惱。四為不定。	十 一 為 善 六 為 煩 惱 餘 是 隨 煩 惱 四 為 不 定 
T31n1613_001:0851c06	此不定四。非正隨煩惱以通善及無記性故。	此 不 定 四 非 正 隨 煩 惱 以 通 善及無記 性 故 
T31n1613_001:0851c07	觸等體性及業。應當解釋。	觸 等 體 性 及 業 應 當 解 釋 
T31n1613_001:0851c08	云何觸。謂三和合。分別為性。	云 何 觸 謂 三 和 合 分 別 為 性 
T31n1613_001:0851c09	三和。謂眼色識。如是等。此諸和合心心法生	三 和 謂 眼 色 識 如 是 等 此 諸 和 合 心 心 法 生 
T31n1613_001:0851c10	故名為觸。與受所依為業。	故 名 為 觸 與 受 所 依 為 業 
T31n1613_001:0851c11	云何作意。謂令心發悟為性。令心心法現前	云 何 作 意 謂 令 心 發 悟 為 性 令 心 心 法 現 前 
T31n1613_001:0851c12	警動。是憶念義任持攀緣心為業。	警 動 是 憶 念 義 任 持 攀 緣 心 為 業 
T31n1613_001:0851c13	云何思。謂於功德過失。及以俱非。令心造作	云 何 思 謂 於 功 德 過 失 及 以 俱 非 令心造作 
T31n1613_001:0851c14	意業為性。	意 業 為 性 
T31n1613_001:0851c15	此性若有。識攀緣用。即現在前。猶如磁石引	此 性 若 有 識 攀 緣 用 即 現 在 前 猶 如 磁 石 引 
T31n1613_001:0851c16	鐵令動。能推善不善無記心為業。	鐵 令 動 能 推 善不善無記 心 為 業 
T31n1613_001:0851c17	云何欲。謂於可愛樂事。希望為性。愛樂事者。	云 何 欲 謂 於 可 愛 樂 事 希 望 為 性 愛 樂 事 者 
T31n1613_001:0851c18	所謂可愛見聞等事。是願樂希求之義能與	所 謂 可 愛 見 聞 等 事 是 願 樂 希 求 之 義 能 與 
T31n1613_001:0851c19	精進所依為業。	精 進 所 依 為 業 
T31n1613_001:0851c20	云何勝解。謂於決定境。如所了知。印可為性。	云 何 勝 解 謂 於 決 定 境 如 所 了 知 印 可 為 性 
T31n1613_001:0851c21	決定境者。謂於五蘊等。如日親說。色如聚	決 定 境 者 謂 於 五 蘊 等 如 日 親 說 色 如 聚 
T31n1613_001:0851c22	沫。受如水泡。想如陽炎。行如芭蕉。識如幻	沫 受 如 水 泡 想 如 陽 炎 行 如 芭 蕉 識 如 幻 
T31n1613_001:0851c23	境。如是決定。或如諸法所住自相。謂即如是	境 如 是 決 定 或 如 諸 法 所 住 自 相 謂 即 如 是 
T31n1613_001:0851c24	而生決定。言決定者即印持義。餘無引轉	而 生 決 定 言 決 定 者 即 印 持 義 餘 無 引 轉 
T31n1613_001:0851c25	為業。此增勝故。餘所不能引。	為 業 此 增 勝 故 餘 所 不 能 引 
T31n1613_001:0851c26	云何念。謂於慣習事。心不忘失。明記為性。慣	云 何 念 謂 於 慣 習 事 心 不 忘 失 明 記 為 性 慣 
T31n1613_001:0851c27	習事者。謂曾所習行。與不散亂所依為業。	習 事 者 謂 曾 所 習 行 與 不 散 亂 所 依 為 業 
T31n1613_001:0851c28	云何三摩地。謂於所觀事。心一境性。所觀事	云 何 三 摩 地 謂 於 所 觀 事 心一境性 所 觀 事 
T31n1613_001:0851c29	者。謂五蘊等。及無常苦空無我等。心一境	者 謂 五 蘊 等 及 無 常 苦 空 無 我 等 心 一 境 
T31n1613_001:0852a01	者。是專注義。與智所依為業。由心定故。如實	者 是 專 注 義 與 智 所 依 為 業 由 心 定 故 如 實 
T31n1613_001:0852a02	了知。	了 知 
T31n1613_001:0852a03	云何慧。謂即於彼擇法為性。或如理所引。或	云 何 慧 謂 即 於 彼 擇 法 為 性 或 如 理 所 引 或 
T31n1613_001:0852a04	不如理所引。或俱非所引。	不 如 理 所 引 或 俱 非 所 引 
T31n1613_001:0852a05	即於彼者。謂所觀事。擇法者。謂於諸法自相	即 於 彼 者 謂 所 觀 事 擇 法 者 謂 於 諸 法 自 相 
T31n1613_001:0852a06	共相由慧簡擇。得決定故。如理所引者。謂佛	共 相 由 慧 簡 擇 得 決 定 故 如 理 所 引 者 謂 佛 
T31n1613_001:0852a07	弟子。不如理所引者。謂諸外道。俱非所引者。	弟 子 不 如 理 所 引 者 謂 諸 外 道 俱 非 所 引 者 
T31n1613_001:0852a08	謂餘眾生。斷疑為業。慧能簡擇。於諸法中。得	謂 餘 眾 生 斷 疑 為 業 慧 能 簡 擇 於 諸 法 中 得 
T31n1613_001:0852a09	決定故。	決 定 故 
T31n1613_001:0852a10	云何信。謂於業果諸諦寶等。深正符順。心淨	云 何 信 謂 於 業 果 諸 諦 寶 等 深 正 符 順 心 淨 
T31n1613_001:0852a11	為性。	為 性 
T31n1613_001:0852a12	於業者。謂福。非福。不動業。於果者。謂須陀	於 業 者 謂 福 非 福 不 動 業 於 果 者 謂 須 陀 
T31n1613_001:0852a13	洹。斯陀含。阿那含。阿羅漢果。於諦者。謂苦	洹 斯 陀 含 阿 那 含 阿羅漢果 於 諦 者 謂 苦 
T31n1613_001:0852a14	集滅道諦。於寶者。謂佛法僧寶。於如是業果	集 滅 道 諦 於 寶 者 謂 佛 法 僧 寶 於 如 是 業 果 
T31n1613_001:0852a15	等。極相符順。亦名清淨。及希求義。與欲所	等 極 相 符 順 亦 名 清 淨 及 希 求 義 與 欲 所 
T31n1613_001:0852a16	依為業。	依 為 業 
T31n1613_001:0852a17	云何慚。謂自增上。及法增上。於所作罪。羞恥	云 何 慚 謂 自 增 上 及 法 增 上 於 所 作 罪 羞 恥 
T31n1613_001:0852a18	為性。罪謂過失。智者所厭患故。羞恥者。謂不	為 性 罪 謂 過 失 智 者 所 厭 患 故 羞 恥 者 謂 不 
T31n1613_001:0852a19	作眾罪。防息惡行。所依為業。	作 眾 罪 防 息 惡 行 所 依 為 業 
T31n1613_001:0852a20	云何愧。謂他增上。於所作罪。羞恥為性。他增	云 何 愧 謂 他 增 上 於 所 作 罪 羞 恥 為 性 他 增 
T31n1613_001:0852a21	上者謂怖畏責罰。及議論等。所有罪失。羞	上 者 謂 怖 畏 責 罰 及 議 論 等 所 有 罪 失 羞 
T31n1613_001:0852a22	恥於他。業如慚說。	恥 於 他 業 如 慚 說 
T31n1613_001:0852a23	云何無貪。謂貪對治。令深厭患。無著為性。謂	云 何 無 貪 謂 貪 對 治 令 深 厭 患 無 著 為 性 謂 
T31n1613_001:0852a24	於諸有。及有資具。染著為貪。彼之對治。說為	於 諸 有 及 有 資 具 染 著 為 貪 彼 之 對 治 說 為 
T31n1613_001:0852a25	無貪。此即於有。及有資具。無染著義。遍知生	無 貪 此 即 於 有 及 有 資 具 無 染 著 義 遍 知 生 
T31n1613_001:0852a26	死諸過失故。名為厭患。惡行不起。所依為	死 諸 過 失 故 名 為 厭 患 惡 行 不 起 所 依 為 
T31n1613_001:0852a27	業。	業 
T31n1613_001:0852a28	云何無瞋。謂瞋對治。以慈為性。謂於眾生。不	云 何 無 瞋 謂 瞋 對 治 以 慈 為 性 謂 於 眾 生 不 
T31n1613_001:0852a29	損害義。業如無貪說。	損 害 義 業 如 無 貪 說 
T31n1613_001:0852b01	云何無癡。謂癡對治。如實正行為性。如實者	云 何 無 癡 謂 癡 對 治 如 實 正 行 為 性 如 實 者 
T31n1613_001:0852b02	略。謂四聖諦廣。謂十二緣起。於彼加行。是正	略 謂 四 聖 諦 廣 謂 十二緣起 於 彼 加 行 是 正 
T31n1613_001:0852b03	知義。業亦如無貪說。	知 義 業 亦 如 無 貪 說 
T31n1613_001:0852b04	云何精進。謂懈怠對治。善品現前。勤勇為性。	云 何 精 進 謂 懈 怠 對 治 善 品 現 前 勤 勇 為 性 
T31n1613_001:0852b05	謂若被甲。若加行。若無怯弱。若不退轉。若無	謂 若 被 甲 若 加 行 若 無 怯 弱 若 不 退 轉 若 無 
T31n1613_001:0852b06	喜足。是如此義。圓滿成就。善法為業。	喜 足 是 如 此 義 圓 滿 成 就 善 法 為 業 
T31n1613_001:0852b07	云何輕安。謂麁重對治。身心調暢。堪能為性。	云 何 輕 安 謂 麁 重 對 治 身 心 調 暢 堪 能 為 性 
T31n1613_001:0852b08	謂能棄捨十不善行。除障為業。由此力故。除	謂 能 棄 捨 十 不 善 行 除 障 為 業 由 此 力 故 除 
T31n1613_001:0852b09	一切障。轉捨麁重。	一 切 障 轉 捨 麁 重 
T31n1613_001:0852b10	云何不放逸。謂放逸對治。依止無貪。乃至精	云 何 不 放 逸 謂 放 逸 對 治 依 止 無 貪 乃 至 精 
T31n1613_001:0852b11	進。捨諸不善。修彼對治諸善法故。謂貪瞋癡。	進 捨 諸 不 善 修 彼 對 治 諸 善 法 故 謂 貪 瞋 癡 
T31n1613_001:0852b12	及以懈怠。名為放逸。對治彼故。是不放逸。謂	及 以 懈 怠 名 為 放 逸 對 治 彼 故 是 不 放 逸 謂 
T31n1613_001:0852b13	依無貪．無瞋．無癡．精進四法。對治不善法。	依 無 貪 無 瞋 無 癡 精 進 四 法 對 治 不 善 法 
T31n1613_001:0852b14	修習善法故。世出世間正行所依為業。	修 習 善 法 故 世出世間 正 行 所 依 為 業 
T31n1613_001:0852b15	云何捨。謂依如是無貪。無瞋。乃至精進。獲得	云 何 捨 謂 依 如 是 無 貪 無 瞋 乃 至 精 進 獲 得 
T31n1613_001:0852b16	心平等性。心正直性。心無功用性。又復由此。	心 平 等 性 心 正 直 性 心 無 功 用 性 又 復 由 此 
T31n1613_001:0852b17	離諸雜染法。安住清淨法。謂依無貪。無瞋無	離 諸 雜 染 法 安 住 清 淨 法 謂 依 無 貪 無 瞋 無 
T31n1613_001:0852b18	癡。精進性故。或時遠離昏沈掉舉諸過失故。	癡 精 進 性 故 或 時 遠 離 昏 沈 掉 舉 諸 過 失 故 
T31n1613_001:0852b19	初得心平等。或時任運無勉勵故。次得心正	初 得 心 平 等 或 時 任 運 無 勉 勵 故 次 得 心 正 
T31n1613_001:0852b20	直。或時遠離諸雜染故。最後獲得心無功用。	直 或 時 遠 離 諸 雜 染 故 最 後 獲 得 心 無 功 用 
T31n1613_001:0852b21	業如不放逸說。	業 如 不 放 逸 說 
T31n1613_001:0852b22	云何不害。謂害對治。以悲為性。謂由悲故。不	云 何 不 害 謂 害 對 治 以 悲 為 性 謂 由 悲 故 不 
T31n1613_001:0852b23	害群生。是無瞋分。不損惱為業。	害 群 生 是 無 瞋 分 不 損 惱 為 業 
T31n1613_001:0852b24	云何貪。謂於五取蘊。染愛耽著為性。謂此纏	云 何 貪 謂 於 五 取 蘊 染 愛 耽 著 為 性 謂 此 纏 
T31n1613_001:0852b25	縛。輪迴三界。生苦為業。由愛力故。生五取	縛 輪 迴 三 界 生 苦 為 業 由 愛 力 故 生 五 取 
T31n1613_001:0852b26	蘊。	蘊 
T31n1613_001:0852b27	云何瞋。謂於群生。損害為性。住不安隱。及惡	云 何 瞋 謂 於 群 生 損 害 為 性 住 不 安 隱 及 惡 
T31n1613_001:0852b28	行所依為業。不安隱者。謂損害他。自住苦故。	行 所 依 為 業 不 安 隱 者 謂 損 害 他 自 住 苦 故 
T31n1613_001:0852b29	云何慢。慢有七種。謂慢．過慢．過過慢．我慢．	云 何 慢 慢 有 七 種 謂 慢 過 慢 過 過 慢 我 慢 
T31n1613_001:0852c01	增上慢．卑慢．邪慢。云何慢。謂於劣計己勝。	增 上 慢 卑 慢 邪 慢 云 何 慢 謂 於 劣 計 己 勝 
T31n1613_001:0852c02	或於等計己等。如是心高舉為性。云何過慢。	或 於 等 計 己 等 如 是 心 高 舉 為 性 云 何 過 慢 
T31n1613_001:0852c03	謂於等計己勝。或於勝計己等。如是心高舉	謂 於 等 計 己 勝 或 於 勝 計 己 等 如 是 心 高 舉 
T31n1613_001:0852c04	為性。云何過過慢。謂於勝計己勝。如是心高	為 性 云 何 過 過 慢 謂 於 勝 計 己 勝 如 是 心 高 
T31n1613_001:0852c05	舉為性。云何我慢。謂於五取蘊。隨計為我。或	舉 為 性 云 何 我 慢 謂 於 五 取 蘊 隨 計 為 我 或 
T31n1613_001:0852c06	為我所。如是心高舉為性。云何增上慢。謂未	為 我 所 如 是 心 高 舉 為 性 云 何 增 上 慢 謂 未 
T31n1613_001:0852c07	得增上殊勝所證之法。謂我已得。如是心高	得 增 上 殊 勝 所 證 之 法 謂 我 已 得 如 是 心 高 
T31n1613_001:0852c08	舉為性。增上殊勝所證法者。謂諸聖果。及三	舉 為 性 增 上 殊 勝 所 證 法 者 謂 諸 聖 果 及 三 
T31n1613_001:0852c09	摩地。三摩鉢底等。於彼未得。謂我已得。而自	摩 地 三 摩 鉢 底 等 於 彼 未 得 謂 我 已 得 而 自 
T31n1613_001:0852c10	矜倨。云何卑慢謂於多分殊勝。計己少分下	矜 倨 云 何 卑 慢 謂 於 多 分 殊 勝 計 己 少 分 下 
T31n1613_001:0852c11	劣。如是心高舉為性。云何邪慢。謂實無德。計	劣 如 是 心 高 舉 為 性 云 何 邪 慢 謂 實 無 德 計 
T31n1613_001:0852c12	己有德。如是心高舉為性。下生敬重所依為	己 有 德 如 是 心 高 舉 為 性 下 生 敬 重 所 依 為 
T31n1613_001:0852c13	業。謂於尊者。及有德者。而起倨慠。不生崇	業 謂 於 尊 者 及 有 德 者 而 起 倨 慠 不 生 崇 
T31n1613_001:0852c14	重。	重 
T31n1613_001:0852c15	云何無明。謂於業果諦寶。無智為性。此有二	云 何 無 明 謂 於 業 果 諦 寶 無 智 為 性 此 有 二 
T31n1613_001:0852c16	種。一者俱生。二者分別。又欲界貪瞋。及以無	種 一 者 俱 生 二 者 分 別 又 欲 界 貪 瞋 及 以 無 
T31n1613_001:0852c17	明。為三不善根。謂貪不善根。瞋不善根。癡	明 為 三不善根 謂 貪 不 善 根 瞋 不 善 根 癡 
T31n1613_001:0852c18	不善根。此復俱生。不俱生。分別所起。俱生	不 善 根 此 復 俱 生 不 俱 生 分 別 所 起 俱 生 
T31n1613_001:0852c19	者。謂禽獸等。不俱生者。謂貪相應等。分別	者 謂 禽 獸 等 不 俱 生 者 謂 貪 相 應 等 分 別 
T31n1613_001:0852c20	者。謂諸見相應與虛妄決定。疑煩惱所依為	者 謂 諸 見 相 應 與 虛 妄 決 定 疑 煩 惱 所 依 為 
T31n1613_001:0852c21	業。	業 
T31n1613_001:0852c22	云何見。見有五種。謂薩迦耶見．邊執見．邪	云 何 見 見 有 五 種 謂 薩迦耶見 邊 執 見 邪 
T31n1613_001:0852c23	見．見取．戒取。云何薩迦耶見。謂於五取	見 見 取 戒 取 云 何 薩迦耶見 謂 於 五 取 
T31n1613_001:0852c24	蘊。隨執為我。或為我所。染慧為性。薩謂敗壞	蘊 隨 執 為 我 或 為 我 所 染 慧 為 性 薩 謂 敗 壞 
T31n1613_001:0852c25	義。迦耶謂和合積聚義。即於此中。見一見常。	義 迦 耶 謂 和 合 積 聚 義 即 於 此 中 見 一 見 常 
T31n1613_001:0852c26	異蘊有我蘊。為我所等。何故復如是說。謂薩	異 蘊 有 我 蘊 為 我 所 等 何 故 復 如 是 說 謂 薩 
T31n1613_001:0852c27	者破常想。迦耶破一想。無常積集。是中無我	者 破 常 想 迦 耶 破 一 想 無 常 積 集 是 中 無 我 
T31n1613_001:0852c28	及我所故。染慧者。謂煩惱俱。一切見品所依	及 我 所 故 染 慧 者 謂 煩 惱 俱 一 切 見 品 所 依 
T31n1613_001:0852c29	為業。	為 業 
T31n1613_001:0853a01	云何邊執見。謂薩迦耶見增上力故。即於所	云 何 邊 執 見 謂 薩迦耶見 增上力故 即 於 所 
T31n1613_001:0853a02	取。或執為常。或執為斷。染慧為性。常邊者。	取 或 執 為 常 或 執 為 斷 染 慧 為 性 常 邊 者 
T31n1613_001:0853a03	謂執我自在。為遍常等。斷邊者。謂執有作者	謂 執 我 自 在 為 遍 常 等 斷 邊 者 謂 執 有 作 者 
T31n1613_001:0853a04	丈夫等彼死已不復生。如瓶既破更無盛用。	丈 夫 等 彼 死 已 不 復 生 如 瓶 既 破 更 無 盛 用 
T31n1613_001:0853a05	障中道出離為業。	障 中 道 出 離 為 業 
T31n1613_001:0853a06	云何邪見。謂謗因果。或謗作用。或壞善事。染	云 何 邪 見 謂 謗 因 果 或 謗 作 用 或 壞 善 事 染 
T31n1613_001:0853a07	慧為性。謗因者。因謂業煩惱性。合有五支。煩	慧 為 性 謗 因 者 因 謂 業 煩 惱 性 合 有 五 支 煩 
T31n1613_001:0853a08	惱有三種。謂無明愛取。業有二種謂行及有。	惱 有 三 種 謂 無明愛取 業 有 二 種 謂 行 及 有 
T31n1613_001:0853a09	有者。謂依阿賴耶識諸業種子此亦名業。如	有 者 謂 依 阿賴耶識 諸 業 種 子 此 亦 名 業 如 
T31n1613_001:0853a10	世尊說。阿難。若業能與未來果彼亦名有。如	世 尊 說 阿 難 若 業 能 與 未 來 果 彼 亦 名 有 如 
T31n1613_001:0853a11	是等。此謗名為謗因。謗果者。果有七支。謂識	是 等 此 謗 名 為 謗 因 謗 果 者 果 有 七 支 謂 識 
T31n1613_001:0853a12	名色六處觸受生老死。此謗為謗果。或復謗	名 色 六 處 觸 受 生 老 死 此 謗 為 謗 果 或 復 謗 
T31n1613_001:0853a13	無善行惡行。名為謗因。謗無善行惡行果報。	無 善 行 惡 行 名 為 謗 因 謗 無 善 行 惡 行 果 報 
T31n1613_001:0853a14	名為謗果。謗無此世他世。無父無母。無化生	名 為 謗 果 謗 無 此世他世 無 父 無 母 無 化 生 
T31n1613_001:0853a15	眾生。此謗為謗作用。謂從此世往他世作用。	眾 生 此 謗 為 謗 作 用 謂 從 此 世 往 他 世 作 用 
T31n1613_001:0853a16	種子任持作用。結生相續作用等。謗無世間	種 子 任 持 作 用 結生相續 作 用 等 謗 無 世 間 
T31n1613_001:0853a17	阿羅漢等。為壞善事。斷善根為業。不善根堅	阿 羅 漢 等 為 壞 善 事 斷 善 根 為 業 不 善 根 堅 
T31n1613_001:0853a18	固所依為業。又生不善。不生善為業。	固 所 依 為 業 又 生 不 善 不 生 善 為 業 
T31n1613_001:0853a19	云何見取。謂於三見。及所依蘊。隨計為最為	云 何 見 取 謂 於 三 見 及 所 依 蘊 隨 計 為 最 為 
T31n1613_001:0853a20	上為勝為極。染慧為性。三見者。謂薩迦耶。	上 為 勝 為 極 染 慧 為 性 三 見 者 謂 薩 迦 耶 
T31n1613_001:0853a21	邊執。邪見。所依蘊者。即彼諸見所依之蘊。業	邊 執 邪 見 所 依 蘊 者 即 彼 諸 見 所 依 之 蘊 業 
T31n1613_001:0853a22	如邪見說。	如 邪 見 說 
T31n1613_001:0853a23	云何戒禁取。謂於戒禁。及所依蘊。隨計為清	云 何 戒 禁 取 謂 於 戒 禁 及 所 依 蘊 隨 計 為 清 
T31n1613_001:0853a24	淨為解脫。為出離。染慧為性。戒者。謂以惡	淨 為 解 脫 為 出 離 染 慧 為 性 戒 者 謂 以 惡 
T31n1613_001:0853a25	見為先。離七種惡。禁者。謂牛狗等禁。及自拔	見 為 先 離 七 種 惡 禁 者 謂 牛 狗 等 禁 及 自 拔 
T31n1613_001:0853a26	髮。執三支杖僧佉定慧等。此非解脫之因。	髮 執 三 支 杖 僧 佉 定 慧 等 此 非 解 脫 之 因 
T31n1613_001:0853a27	又計大自在或計世主。及入水火等。此非生	又 計 大 自 在 或 計 世 主 及 入 水 火 等 此 非 生 
T31n1613_001:0853a28	天之因。如是等。彼計為因。所依蘊者。謂即戒	天 之 因 如 是 等 彼 計 為 因 所 依 蘊 者 謂 即 戒 
T31n1613_001:0853a29	禁所依之蘊。清淨者。謂即說此無間方便。以	禁 所 依 之 蘊 清 淨 者 謂 即 說 此 無 間 方 便 以 
T31n1613_001:0853b01	為清淨。解脫者。謂即以此解脫。煩惱出離者。	為 清 淨 解 脫 者 謂 即 以 此 解 脫 煩 惱 出 離 者 
T31n1613_001:0853b02	謂即以此出離生死。是如此義。能與無果唐	謂 即 以 此 出 離 生 死 是 如 此 義 能 與 無 果 唐 
T31n1613_001:0853b03	勞疲苦所依為業。無果唐勞者。謂此不能獲	勞 疲 苦 所 依 為 業 無 果 唐 勞 者 謂 此 不 能 獲 
T31n1613_001:0853b04	出苦義。	出 苦 義 
T31n1613_001:0853b05	云何疑。謂於諦寶等。為有為無。猶預為性。	云 何 疑 謂 於 諦 寶 等 為 有 為 無 猶 預 為 性 
T31n1613_001:0853b06	不生善法。所依為業。諸煩惱中。後三見及疑。	不 生 善 法 所 依 為 業 諸 煩 惱 中 後 三 見 及 疑 
T31n1613_001:0853b07	唯分別起。餘通俱生。及分別起。	唯 分 別 起 餘 通 俱 生 及 分 別 起 
T31n1613_001:0853b08	云何忿。謂依現前不饒益事。心憤為性。能與	云 何 忿 謂 依 現 前 不饒益事 心 憤 為 性 能 與 
T31n1613_001:0853b09	暴惡。執持鞭杖。所依為業。	暴 惡 執 持 鞭 杖 所 依 為 業 
T31n1613_001:0853b10	云何恨。謂忿為先。結怨不捨為性。能與不忍。	云 何 恨 謂 忿 為 先 結 怨 不 捨 為 性 能 與 不 忍 
T31n1613_001:0853b11	所依為業。	所 依 為 業 
T31n1613_001:0853b12	云何覆。謂於過失。隱藏為性謂藏隱罪故。他	云 何 覆 謂 於 過 失 隱 藏 為 性 謂 藏 隱 罪 故 他 
T31n1613_001:0853b13	正教誨時。不能發露。是癡之分。能與追悔。	正 教 誨 時 不 能 發 露 是 癡 之 分 能 與 追 悔 
T31n1613_001:0853b14	不安隱住。所依為業。	不 安 隱 住 所 依 為 業 
T31n1613_001:0853b15	云何惱。謂發暴惡言。陵犯為性。忿恨為先。心	云 何 惱 謂 發 暴 惡 言 陵 犯 為 性 忿 恨 為 先 心 
T31n1613_001:0853b16	起損害。暴惡言者。謂切害麁獷。能與憂苦。不	起 損 害 暴 惡 言 者 謂 切 害 麁 獷 能 與 憂 苦 不 
T31n1613_001:0853b17	安隱住。所依為業。又能發生非福為業。起惡	安 隱 住 所 依 為 業 又 能 發 生 非 福 為 業 起 惡 
T31n1613_001:0853b18	名稱為業。	名 稱 為 業 
T31n1613_001:0853b19	云何嫉。謂於他盛事。心妬為性。為名利故。於	云 何 嫉 謂 於 他 盛 事 心 妬 為 性 為 名 利 故 於 
T31n1613_001:0853b20	他盛事。不堪忍耐。妬忌心生。自住憂苦。所依	他 盛 事 不 堪 忍 耐 妬 忌 心 生 自 住 憂 苦 所 依 
T31n1613_001:0853b21	為業。	為 業 
T31n1613_001:0853b22	云何慳。謂施相違。心悋為性。謂於財等。生悋	云 何 慳 謂 施 相 違 心 悋 為 性 謂 於 財 等 生 悋 
T31n1613_001:0853b23	惜故。不能惠施。如是為慳。心遍執著利養眾	惜 故 不 能 惠 施 如 是 為 慳 心 遍 執 著 利 養 眾 
T31n1613_001:0853b24	具。是貪之分。與無厭足。所依為業。無厭足	具 是 貪 之 分 與 無 厭 足 所 依 為 業 無 厭 足 
T31n1613_001:0853b25	者。由慳悋故。非所用物。猶恒積聚。	者 由 慳 悋 故 非 所 用 物 猶 恒 積 聚 
T31n1613_001:0853b26	云何誑。謂矯妄於他詐現不實功德為性。是	云 何 誑 謂 矯 妄 於 他 詐 現 不 實 功 德 為 性 是 
T31n1613_001:0853b27	貪之分。能與邪命。所依為業。	貪 之 分 能 與 邪 命 所 依 為 業 
T31n1613_001:0853b28	云何諂。謂矯設方便。隱己過惡。心曲為性。謂	云 何 諂 謂 矯 設 方 便 隱 己 過 惡 心 曲 為 性 謂 
T31n1613_001:0853b29	於名利。有所計著。是貪癡分。障正教誨為業。	於 名 利 有 所 計 著 是 貪 癡 分 障 正 教 誨 為 業 
T31n1613_001:0853c01	復由有罪。不自如實發露歸懺。不任教授。	復 由 有 罪 不 自 如 實 發 露 歸 懺 不 任 教 授 
T31n1613_001:0853c02	云何憍。謂於盛事。染著倨傲。能盡為性。盛事	云 何 憍 謂 於 盛 事 染 著 倨 傲 能 盡 為 性 盛 事 
T31n1613_001:0853c03	者。謂有漏盛事。染著倨傲者。謂於染愛。悅豫	者 謂 有 漏 盛 事 染 著 倨 傲 者 謂 於 染 愛 悅 豫 
T31n1613_001:0853c04	矜恃。是貪之分。能盡者。謂此能盡諸善根	矜 恃 是 貪 之 分 能 盡 者 謂 此 能 盡 諸 善 根 
T31n1613_001:0853c05	故。	故 
T31n1613_001:0853c06	云何害。謂於眾生。損惱為性。是瞋之分。損惱	云 何 害 謂 於 眾 生 損 惱 為 性 是 瞋 之 分 損 惱 
T31n1613_001:0853c07	者。謂加鞭杖等。即此所依為業。	者 謂 加 鞭 杖 等 即 此 所 依 為 業 
T31n1613_001:0853c08	云何為慚。謂所作罪。不自羞恥為性。一切煩	云 何 為 慚 謂 所 作 罪 不 自 羞 恥 為 性 一 切 煩 
T31n1613_001:0853c09	惱。及隨煩惱。助伴為業。	惱 及 隨 煩 惱 助 伴 為 業 
T31n1613_001:0853c10	云何無愧。謂所作罪。不羞他為性。業如無慚	云 何 無 愧 謂 所 作 罪 不 羞 他 為 性 業 如 無 慚 
T31n1613_001:0853c11	說。	說 
T31n1613_001:0853c12	云何昏沈。謂心不調暢。無所堪任。蒙昧為	云 何 昏 沈 謂 心 不 調 暢 無 所 堪 任 蒙 昧 為 
T31n1613_001:0853c13	性。是癡之分。與一切煩惱。及隨煩惱。所依為	性 是 癡 之 分 與 一切煩惱 及 隨 煩 惱 所 依 為 
T31n1613_001:0853c14	業。	業 
T31n1613_001:0853c15	云何掉舉。謂隨憶念喜樂等事。心不寂靜為	云 何 掉 舉 謂 隨 憶 念 喜 樂 等 事 心 不 寂 靜 為 
T31n1613_001:0853c16	性。應知憶念先所遊戲歡笑等事。心不寂靜。	性 應 知 憶 念 先 所 遊 戲 歡 笑 等 事 心 不 寂 靜 
T31n1613_001:0853c17	是貪之分。障奢摩他為業。	是 貪 之 分 障 奢 摩 他 為 業 
T31n1613_001:0853c18	云何不信。謂信所治。於業果等。不正信順。心	云 何 不 信 謂 信 所 治 於 業 果 等 不 正 信 順 心 
T31n1613_001:0853c19	不清淨為性。能與懈怠。所依為業。	不 清 淨 為 性 能 與 懈 怠 所 依 為 業 
T31n1613_001:0853c20	云何懈怠。謂精進所治。於諸善品。心不勇進	云 何 懈 怠 謂 精 進 所 治 於 諸 善 品 心 不 勇 進 
T31n1613_001:0853c21	為性。能障勤修眾善為業。	為 性 能 障 勤 修 眾 善 為 業 
T31n1613_001:0853c22	云何放逸。謂依貪瞋癡懈怠故。於諸煩惱。心	云 何 放 逸 謂 依 貪 瞋 癡 懈 怠 故 於 諸 煩 惱 心 
T31n1613_001:0853c23	不防護。於諸善品。不能修習為性。不善增長。	不 防 護 於 諸 善 品 不 能 修 習 為 性 不 善 增 長 
T31n1613_001:0853c24	善法退失。所依為業。	善 法 退 失 所 依 為 業 
T31n1613_001:0853c25	云何失念。謂染污念。於諸善法。不能明記為	云 何 失 念 謂 染 污 念 於 諸 善 法 不 能 明 記 為 
T31n1613_001:0853c26	性。染污念者。謂煩惱俱。於善不明記者。謂於	性 染 污 念 者 謂 煩 惱 俱 於 善 不 明 記 者 謂 於 
T31n1613_001:0853c27	正教授。不能憶持義能與散亂所依為業。	正 教 授 不 能 憶 持 義 能 與 散 亂 所 依 為 業 
T31n1613_001:0853c28	云何散亂。謂貪瞋癡分。令心心法流散為性。	云 何 散 亂 謂 貪 瞋 癡 分 令 心 心 法 流 散 為 性 
T31n1613_001:0853c29	能障離欲為業。	能 障 離 欲 為 業 
T31n1613_001:0854a01	云何不正知。謂煩惱相應慧。能起不正身語	云 何 不 正 知 謂 煩 惱 相 應 慧 能 起 不 正 身 語 
T31n1613_001:0854a02	意行為性。違犯律行所依為業。謂於去來等。	意 行 為 性 違 犯 律 行 所 依 為 業 謂 於 去 來 等 
T31n1613_001:0854a03	不正觀察故。而不能知應作不應作。致犯律	不 正 觀 察 故 而 不 能 知 應 作 不 應 作 致 犯 律 
T31n1613_001:0854a04	儀。	儀 
T31n1613_001:0854a05	云何惡作。謂心變悔為性。謂惡所作故名惡	云 何 惡 作 謂 心 變 悔 為 性 謂 惡 所 作 故 名 惡 
T31n1613_001:0854a06	作。此惡作體非即變悔。由先惡所作。後起追	作 此 惡 作 體 非 即 變 悔 由 先 惡 所 作 後 起 追 
T31n1613_001:0854a07	悔故。此即以果從因為目。故名惡作。譬如六	悔 故 此 即 以 果 從 因 為 目 故 名 惡 作 譬 如 六 
T31n1613_001:0854a08	觸處說為先業。此有二位。謂善不善。於二位	觸 處 說 為 先 業 此 有 二 位 謂 善 不 善 於 二 位 
T31n1613_001:0854a09	中。復各有二。若善位中。先不作善。後起悔	中 復 各 有 二 若 善 位 中 先 不 作 善 後 起 悔 
T31n1613_001:0854a10	心。彼因是善。悔亦是善。若先作惡。後起悔	心 彼 因 是 善 悔 亦 是 善 若 先 作 惡 後 起 悔 
T31n1613_001:0854a11	心。彼因不善。悔即是善。若不善位。先不作	心 彼 因 不 善 悔 即 是 善 若 不 善 位 先 不 作 
T31n1613_001:0854a12	惡。後起悔心。彼因不善。悔亦不善。若先作	惡 後 起 悔 心 彼 因 不 善 悔 亦 不 善 若 先 作 
T31n1613_001:0854a13	善。後起悔心。彼因是善。悔是不善。	善 後 起 悔 心 彼 因 是 善 悔 是 不 善 
T31n1613_001:0854a14	云何睡眠。謂不自在轉。昧略為性。不自在者。	云 何 睡 眠 謂 不 自 在 轉 昧 略 為 性 不 自 在 者 
T31n1613_001:0854a15	謂令心等不自在轉。是癡之分。又此自性不	謂 令 心 等 不 自 在 轉 是 癡 之 分 又 此 自 性 不 
T31n1613_001:0854a16	自在故。令心心法極成昧略。此善不善。及無	自 在 故 令 心 心 法 極 成 昧 略 此 善 不 善 及 無 
T31n1613_001:0854a17	記性。能與過失。所依為業。	記 性 能 與 過 失 所 依 為 業 
T31n1613_001:0854a18	云何尋。謂思慧差別。意言尋求。令心麁相分	云 何 尋 謂 思 慧 差 別 意 言 尋 求 令 心 麁 相 分 
T31n1613_001:0854a19	別為性。意言者。謂是意識。是中或依思。或依	別 為 性 意 言 者 謂 是 意 識 是 中 或 依 思 或 依 
T31n1613_001:0854a20	慧而起。分別麁相者。謂尋求瓶衣車乘等之	慧 而 起 分 別 麁 相 者 謂 尋 求 瓶 衣 車 乘 等 之 
T31n1613_001:0854a21	麁相。樂觸苦觸等所依為業。	麁 相 樂 觸 苦 觸 等 所 依 為 業 
T31n1613_001:0854a22	云何伺。謂思慧差別。意言伺察。令心細相分	云 何 伺 謂 思 慧 差 別 意 言 伺 察 令 心 細 相 分 
T31n1613_001:0854a23	別為性。細相者。謂於瓶衣等。分別細相成不	別 為 性 細 相 者 謂 於 瓶 衣 等 分 別 細 相 成 不 
T31n1613_001:0854a24	成等差別之義。	成 等 差 別 之 義 
T31n1613_001:0854a25	云何心不相應行。謂依色心等。分位假立。謂	云 何 心不相應行 謂 依 色 心 等 分 位 假 立 謂 
T31n1613_001:0854a26	此與彼不可施設。異不異性。此復云何。謂得．	此 與 彼 不 可 施 設 異不異性 此 復 云 何 謂 得 
T31n1613_001:0854a27	無想定．滅盡定．無想天．命根．眾同分．生．老．	無 想 定 滅 盡 定 無 想 天 命 根 眾 同 分 生 老 
T31n1613_001:0854a28	住．無常．名身．句身．文身．異生性。如是等。	住 無 常 名 身 句 身 文 身 異 生 性 如 是 等 
T31n1613_001:0854a29	云何得。謂若獲。若成就。此復三種。謂種子成	云 何 得 謂 若 獲 若 成 就 此 復 三 種 謂 種 子 成 
T31n1613_001:0854b01	就。自在成就。現起成就。如其所應。	就 自 在 成 就 現 起 成 就 如其所應 
T31n1613_001:0854b02	云何無想定。謂離遍淨染未離上染。以出離	云 何 無 想 定 謂 離 遍 淨 染 未 離 上 染 以 出 離 
T31n1613_001:0854b03	想作意為先所有不恒行心心法滅為性。	想 作 意 為 先 所 有 不 恒 行 心 心 法 滅 為 性 
T31n1613_001:0854b04	云何滅盡定。謂已離無所有處染。從第一有	云 何 滅 盡 定 謂 已 離 無所有處 染 從 第 一 有 
T31n1613_001:0854b05	更起勝進。暫止息想作意為先。所有不恒行。	更 起 勝 進 暫 止 息 想 作 意 為 先 所 有 不 恒 行 
T31n1613_001:0854b06	及恒行一分。心心法滅為性不恒行。謂六轉	及 恒 行 一 分 心 心 法 滅 為 性 不 恒 行 謂 六 轉 
T31n1613_001:0854b07	識。恒行。謂攝藏識。及染污意。是中六轉識	識 恒 行 謂 攝 藏 識 及 染 污 意 是 中 六 轉 識 
T31n1613_001:0854b08	品。及染污意滅。皆滅盡定。	品 及 染 污 意 滅 皆 滅 盡 定 
T31n1613_001:0854b09	云何無想天。謂無想定所得之果。生彼天已。	云 何 無 想 天 謂 無 想 定 所 得 之 果 生 彼 天 已 
T31n1613_001:0854b10	所有不恒行。心心法滅為性。	所 有 不 恒 行 心 心 法 滅 為 性 
T31n1613_001:0854b11	云何命根。謂於眾同分。先業所引住時分限	云 何 命 根 謂 於 眾 同 分 先 業 所 引 住 時 分 限 
T31n1613_001:0854b12	為性。	為 性 
T31n1613_001:0854b13	云何眾同分。謂諸群生各各自類相似為性。	云 何 眾 同 分 謂 諸 群 生 各 各 自 類 相 似 為 性 
T31n1613_001:0854b14	云何生。謂於眾同分。所有諸行。本無今有	云 何 生 謂 於 眾 同 分 所 有 諸 行 本無今有 
T31n1613_001:0854b15	為性。	為 性 
T31n1613_001:0854b16	云何老。謂彼諸行相續。變壞為性。	云 何 老 謂 彼 諸行相續 變 壞 為 性 
T31n1613_001:0854b17	云何住。謂彼諸行相續。隨轉為性。	云 何 住 謂 彼 諸行相續 隨 轉 為 性 
T31n1613_001:0854b18	云何無常。謂彼諸行相續。謝滅為性。	云 何 無 常 謂 彼 諸行相續 謝 滅 為 性 
T31n1613_001:0854b19	云何名身。謂於諸法自性。增語為性。如說眼	云 何 名 身 謂 於 諸法自性 增 語 為 性 如 說 眼 
T31n1613_001:0854b20	等。	等 
T31n1613_001:0854b21	云何句身。謂於諸法差別增語為性。如說諸	云 何 句 身 謂 於 諸 法 差 別 增 語 為 性 如 說 諸 
T31n1613_001:0854b22	行無常等。	行 無 常 等 
T31n1613_001:0854b23	云何文身。謂即諸字。此能表了前二性故。亦	云 何 文 身 謂 即 諸 字 此 能 表 了 前 二 性 故 亦 
T31n1613_001:0854b24	名顯。謂名句所依。顯了義故。亦名字。謂無異	名 顯 謂 名 句 所 依 顯 了 義 故 亦 名 字 謂 無 異 
T31n1613_001:0854b25	轉故。前二性者。謂詮自性及以差別。顯謂顯	轉 故 前 二 性 者 謂 詮 自 性 及 以 差 別 顯 謂 顯 
T31n1613_001:0854b26	了。	了 
T31n1613_001:0854b27	云何異生性。謂於聖法。不得為性。	云 何 異 生 性 謂 於 聖 法 不 得 為 性 
T31n1613_001:0854b28	云何識蘊。謂於所緣。了別為性。亦名心。能採	云 何 識 蘊 謂 於 所 緣 了 別 為 性 亦 名 心 能 採 
T31n1613_001:0854b29	集故。亦名意。意所攝故。若最勝心。即阿賴耶	集 故 亦 名 意 意 所 攝 故 若 最 勝 心 即 阿 賴 耶 
T31n1613_001:0854c01	識。此能採集諸行種子故。又此行相不可分	識 此 能 採 集 諸 行 種 子 故 又 此 行 相 不 可 分 
T31n1613_001:0854c02	別。前後一類相續轉故。又由此識從滅盡定。	別 前 後 一 類 相 續 轉 故 又 由 此 識 從 滅 盡 定 
T31n1613_001:0854c03	無想定。無想天起者。了別境界轉識。復生待	無 想 定 無 想 天 起 者 了 別 境 界 轉 識 復 生 待 
T31n1613_001:0854c04	所緣緣差別轉故。數數間斷還復生起。又令	所 緣 緣 差 別 轉 故 數 數 間 斷 還 復 生 起 又 令 
T31n1613_001:0854c05	生死流轉迴還故。阿賴耶識者。謂能攝藏一	生死流轉 迴 還 故 阿賴耶識 者 謂 能 攝 藏 一 
T31n1613_001:0854c06	切種子。又能攝藏我慢相故。又復緣身為境	切 種 子 又 能 攝 藏 我 慢 相 故 又 復 緣 身 為 境 
T31n1613_001:0854c07	界故。又此亦名阿陀那識。執持身故。最勝意	界 故 又 此 亦 名 阿陀那識 執 持 身 故 最 勝 意 
T31n1613_001:0854c08	者。謂緣藏識為境之識。恒與我癡．我見．我	者 謂 緣 藏 識 為 境 之 識 恒 與 我 癡 我 見 我 
T31n1613_001:0854c09	慢．我愛相應。前後一類相續隨轉。除阿羅漢	慢 我 愛 相 應 前 後 一 類 相 續 隨 轉 除 阿 羅 漢 
T31n1613_001:0854c10	聖道。滅定現在前位。如是六轉識。及染污意。	聖 道 滅 定 現 在 前 位 如 是 六 轉 識 及 染 污 意 
T31n1613_001:0854c11	阿賴耶識。此八名識蘊。	阿賴耶識 此 八 名 識 蘊 
T31n1613_001:0854c12	問蘊為何義。答積聚是蘊義。謂世間相續品	問 蘊 為 何 義 答 積 聚 是 蘊 義 謂 世 間 相 續 品 
T31n1613_001:0854c13	類趣處差別色等總略攝故。如世尊說。比丘	類 趣 處 差 別 色 等 總 略 攝 故 如 世 尊 說 比 丘 
T31n1613_001:0854c14	所有色。若過去。若未來。若現在。若內若外。	所 有 色 若 過 去 若 未 來 若 現 在 若內若外 
T31n1613_001:0854c15	若麁若細。若勝若劣。若近若遠。如是總攝	若 麁 若 細 若 勝 若 劣 若 近 若 遠 如 是 總 攝 
T31n1613_001:0854c16	為一色蘊。	為 一 色 蘊 
T31n1613_001:0854c17	復有十二處。謂眼處．色處．耳處．聲處．鼻處．	復 有 十 二 處 謂 眼 處 色 處 耳 處 聲 處 鼻 處 
T31n1613_001:0854c18	香處．舌處．味處．身處．觸處．意處．法處。眼等	香 處 舌 處 味 處 身 處 觸 處 意 處 法 處 眼 等 
T31n1613_001:0854c19	五處。及色聲香味處。如前已釋。觸處謂諸大	五 處 及 色 聲 香 味 處 如 前 已 釋 觸 處 謂 諸 大 
T31n1613_001:0854c20	種及一分觸。意處即是識蘊。法處謂受想行	種 及 一 分 觸 意 處 即 是 識 蘊 法 處 謂 受 想 行 
T31n1613_001:0854c21	蘊。并無表色等。及諸無為。	蘊 并 無 表 色 等 及 諸 無 為 
T31n1613_001:0854c22	云何無為。謂虛空無為．非擇滅無為．擇滅無	云 何 無 為 謂 虛 空 無 為 非 擇 滅 無 為 擇 滅 無 
T31n1613_001:0854c23	為。及真如等。虛空者。謂容受諸色。非擇滅	為 及 真 如 等 虛 空 者 謂 容 受 諸 色 非 擇 滅 
T31n1613_001:0854c24	者。謂若滅非離繫。	者 謂 若 滅 非 離 繫 
T31n1613_001:0854c25	云何非離繫。謂離煩惱對治諸蘊畢竟不生。	云 何 非 離 繫 謂 離 煩 惱 對 治 諸 蘊 畢竟不生 
T31n1613_001:0854c26	云何擇滅。謂若滅是離繫。	云 何 擇 滅 謂 若 滅 是 離 繫 
T31n1613_001:0854c27	云何離繫。謂煩惱對治諸蘊畢竟不生。	云 何 離 繫 謂 煩 惱 對 治 諸 蘊 畢竟不生 
T31n1613_001:0854c28	云何真如。謂諸法法性法無我性。	云 何 真 如 謂 諸 法 法 性 法無我性 
T31n1613_001:0854c29	問處為何義。答諸識生長門是處義。	問 處 為 何 義 答 諸 識 生 長 門 是 處 義 
T31n1613_001:0855a01	復有十八界。謂眼界．色界．眼識界．耳界．聲	復 有 十 八 界 謂 眼 界 色 界 眼 識 界 耳 界 聲 
T31n1613_001:0855a02	界．耳識界．鼻界．香界．鼻識界．舌界．味界．舌	界 耳 識 界 鼻 界 香 界 鼻 識 界 舌 界 味 界 舌 
T31n1613_001:0855a03	識界．身界．觸界．身識界．意界．法界．意識界。	識 界 身 界 觸 界 身 識 界 意 界 法 界 意 識 界 
T31n1613_001:0855a04	眼等諸界。及色等諸界。如處中說。六識界者。	眼 等 諸 界 及 色 等 諸 界 如 處 中 說 六 識 界 者 
T31n1613_001:0855a05	謂依眼等根。緣色等境。了別為性。意界者。即	謂 依 眼 等 根 緣 色 等 境 了 別 為 性 意 界 者 即 
T31n1613_001:0855a06	彼無間滅等。為顯第六識依止。及廣建立十	彼 無 間 滅 等 為 顯 第 六 識 依 止 及 廣 建 立 十 
T31n1613_001:0855a07	八界故。如是色蘊即十處十界及法處法界	八 界 故 如 是 色 蘊 即 十 處 十 界 及 法 處 法 界 
T31n1613_001:0855a08	一分。識蘊即意處及七心界。餘三蘊及色蘊	一 分 識 蘊 即 意 處 及 七 心 界 餘 三 蘊 及 色 蘊 
T31n1613_001:0855a09	一分。并諸無為。即法處法界。	一 分 并 諸 無 為 即 法 處 法 界 
T31n1613_001:0855a10	問界為何義。答任持無作用性自相是界義。	問 界 為 何 義 答 任 持 無 作 用 性 自 相 是 界 義 
T31n1613_001:0855a11	問以何義故說蘊界處等。答對治三種我執	問 以 何 義 故 說 蘊 界 處 等 答 對 治 三 種 我 執 
T31n1613_001:0855a12	故。所謂一性我執。受者我執。作者我執。如其	故 所 謂 一 性 我 執 受 者 我 執 作 者 我 執 如 其 
T31n1613_001:0855a13	次第。	次 第 
T31n1613_001:0855a14	復次此十八界幾有色。謂十界一少分。即色	復 次 此 十 八 界 幾 有 色 謂 十 界 一 少 分 即 色 
T31n1613_001:0855a15	蘊自性。幾無色。謂所餘界。	蘊 自 性 幾 無 色 謂 所 餘 界 
T31n1613_001:0855a16	幾有見。謂一色界。幾無見。謂所餘界。	幾 有 見 謂 一 色 界 幾 無 見 謂 所 餘 界 
T31n1613_001:0855a17	幾有對。謂十色界。若彼於此有所礙故。幾無	幾 有 對 謂 十 色 界 若 彼 於 此 有 所 礙 故 幾 無 
T31n1613_001:0855a18	對。謂所餘界。	對 謂 所 餘 界 
T31n1613_001:0855a19	幾有漏。謂十五界。及後三少分。謂於是處煩	幾 有 漏 謂 十 五 界 及 後 三 少 分 謂 於 是 處 煩 
T31n1613_001:0855a20	惱起故。現所行處故。幾無漏。謂後三少分。幾	惱 起 故 現 所 行 處 故 幾 無 漏 謂 後 三 少 分 幾 
T31n1613_001:0855a21	欲界繫。謂一切。幾色界繫。謂十四。除香味	欲 界 繫 謂 一 切 幾 色 界 繫 謂 十 四 除 香 味 
T31n1613_001:0855a22	及鼻舌識。幾無色界繫。謂後三。幾不繫。謂	及 鼻 舌 識 幾 無 色 界 繫 謂 後 三 幾 不 繫 謂 
T31n1613_001:0855a23	即彼無漏。幾蘊所攝。謂除無為。幾取蘊所	即 彼 無 漏 幾 蘊 所 攝 謂 除 無 為 幾 取 蘊 所 
T31n1613_001:0855a24	攝。謂有漏。幾善。幾不善。幾無記。謂十通三	攝 謂 有 漏 幾 善 幾 不 善 幾 無 記 謂 十 通 三 
T31n1613_001:0855a25	性。七心界色聲。及法界一分。八無記性。幾	性 七 心 界 色 聲 及 法界一分 八 無 記 性 幾 
T31n1613_001:0855a26	是內。謂十二。除色聲香味觸及法界。幾是外。	是 內 謂 十 二 除 色聲香味觸 及 法 界 幾 是 外 
T31n1613_001:0855a27	謂所餘六。	謂 所 餘 六 
T31n1613_001:0855a28	幾有緣。謂七心界及法界少分。心所法性。幾	幾 有 緣 謂 七 心 界 及 法 界 少 分 心 所 法 性 幾 
T31n1613_001:0855a29	無緣。謂餘十及法界少分。	無 緣 謂 餘 十 及 法 界 少 分 
T31n1613_001:0855b01	幾有分別。謂意識界。意界。及法界少分。	幾 有 分 別 謂 意 識 界 意 界 及 法 界 少 分 
T31n1613_001:0855b02	幾有執受。謂五內界。及四界少分。謂色香味	幾 有 執 受 謂 五 內 界 及 四 界 少 分 謂 色 香 味 
T31n1613_001:0855b03	觸。幾非執受。謂餘九及四少分。	觸 幾 非 執 受 謂 餘 九 及 四 少 分 
T31n1613_001:0855b04	幾同分。謂五內有色界。與彼自識等境界故。	幾 同 分 謂 五 內 有 色 界 與 彼 自 識 等 境 界 故 
T31n1613_001:0855b05	幾彼同分。謂彼自識空時。與自類等故。	幾 彼 同 分 謂 彼 自 識 空 時 與 自 類 等 故 
T31n1613_001:0855b06	大乘廣五蘊論一卷	大 乘 廣 五 蘊 論 一 卷 
