T17n0769_001:0705b08	佛說四輩經	佛 說 四 輩 經 
T17n0769_001:0705b10	西晉月氏國三藏竺法護譯	西 晉 月 氏 國 三 藏 竺 法 護 譯 
T17n0769_001:0705b11	聞如是：一時佛在舍衛國祇樹給孤獨園。爾	聞 如 是 一 時 佛 在 舍 衛 國 祇 樹 給 孤 獨 園 爾 
T17n0769_001:0705b12	時諸四輩弟子、天帝、龍、鬼神、質諒神，皆詣祇	時 諸 四 輩 弟 子 天 帝 龍 鬼 神 質 諒 神 皆 詣 祇 
T17n0769_001:0705b13	樹，稽首佛足，却就常位坐。佛告諸弟子：「吾今	樹 稽 首 佛 足 却 就 常 位 坐 佛 告 諸 弟 子 吾 今 
T17n0769_001:0705b14	所出經法，所可教誡，皆自各守其意念。末	所 出 經 法 所 可 教 誡 皆 自 各 守 其 意 念 末 
T17n0769_001:0705b15	世毒然之時，四輩弟子，若出家、若居家修	世 毒 然 之 時 四 輩 弟 子 若 出 家 若 居 家 修 
T17n0769_001:0705b16	道，皆狂醉眾色，不復承用佛經法，專愚自	道 皆 狂 醉 眾 色 不 復 承 用 佛 經 法 專 愚 自 
T17n0769_001:0705b17	用，便使吾道薄淡，令世人謗訕吾道，信是	用 便 使 吾 道 薄 淡 令 世 人 謗 訕 吾 道 信 是 
T17n0769_001:0705b18	弟子慠慢所致！」鶖鷺子整衣服，叉手，一心	弟 子 慠 慢 所 致 鶖 鷺 子 整 衣 服 叉 手 一 心 
T17n0769_001:0705b19	聽佛說《四輩經》如是。	聽 佛 說 四 輩 經 如 是 
T17n0769_001:0705b20	佛言：「若末世男子能出家，除剃頭髮為道者，	佛 言 若 末 世 男 子 能 出 家 除 剃 頭 髮 為 道 者 
T17n0769_001:0705b21	第一去離愛欲，志存大乘，常當慈悲喜護為	第 一 去 離 愛 欲 志 存 大 乘 常 當 慈 悲 喜 護 為 
T17n0769_001:0705b22	主，去想行，普念一切蜎飛蠕動之類，視之如	主 去 想 行 普 念 一 切 蜎 飛 蠕 動 之 類 視 之 如 
T17n0769_001:0705b23	身無異，不得妄起恚怒。深入明度，常以明	身 無 異 不 得 妄 起 恚 怒 深 入 明 度 常 以 明 
T17n0769_001:0705b24	度權便，誘致曚冥，使入無極，以戒德除心穢	度 權 便 誘 致 曚 冥 使 入 無 極 以 戒 德 除 心 穢 
T17n0769_001:0705b25	病，不得為世間之業。能行此者，便可出家，	病 不 得 為 世 間 之 業 能 行 此 者 便 可 出 家 
T17n0769_001:0705b26	名曰道士。不可依恃吾法，自以出家為信，不	名 曰 道 士 不 可 依 恃 吾 法 自 以 出 家 為 信 不 
T17n0769_001:0705b27	專念道。或能有下賤之人，倚道自活，無益	專 念 道 或 能 有 下 賤 之 人 倚 道 自 活 無 益 
T17n0769_001:0705b28	一切，而但出意說。為人師主，輕薄戲調，不自	一 切 而 但 出 意 說 為 人 師 主 輕 薄 戲 調 不 自 
T17n0769_001:0705b29	撿察，使尊法薄淡，世人不信，非吾出家弟子	撿 察 使 尊 法 薄 淡 世 人 不 信 非 吾 出 家 弟 子 
T17n0769_001:0705c01	之法也！」	之 法 也 
T17n0769_001:0705c02	佛言：「若有女人出家，除髮為道，以去愛欲，當	佛 言 若 有 女 人 出 家 除 髮 為 道 以 去 愛 欲 當 
T17n0769_001:0705c03	專精靜處，不得與出家男子同廟止。若行	專 精 靜 處 不 得 與 出 家 男 子 同 廟 止 若 行 
T17n0769_001:0705c04	師受，當有等類，不得獨往稟受。常當晚出早	師 受 當 有 等 類 不 得 獨 往 稟 受 常 當 晚 出 早 
T17n0769_001:0705c05	還，不得妄出廟宿止。但得教授女人，不得教	還 不 得 妄 出 廟 宿 止 但 得 教 授 女 人 不 得 教 
T17n0769_001:0705c06	授男子。所著衣服，不得刻繒帛綵色苾芬。	授 男 子 所 著 衣 服 不 得 刻 繒 帛 綵 色 苾 芬 
T17n0769_001:0705c07	不得輕言戲語，不得貪財寶物，戒行清淨，名	不 得 輕 言 戲 語 不 得 貪 財 寶 物 戒 行 清 淨 名 
T17n0769_001:0705c08	曰出家道人。若輕言戲調，未語預笑，心志	曰 出 家 道 人 若 輕 言 戲 調 未 語 預 笑 心 志 
T17n0769_001:0705c09	不寂，意行穢濁，惡口罵詈，輕言不節，不能	不 寂 意 行 穢 濁 惡 口 罵 詈 輕 言 不 節 不 能 
T17n0769_001:0705c10	靜處，憍慢自大，不自撿勅者，雖復出家，故	靜 處 憍 慢 自 大 不 自 撿 勅 者 雖 復 出 家 故 
T17n0769_001:0705c11	是賤人，非出家弟子也！」	是 賤 人 非 出 家 弟 子 也 
T17n0769_001:0705c12	佛言：「若有男子心志繫道，不能出家者，在於	佛 言 若 有 男 子 心 志 繫 道 不 能 出 家 者 在 於 
T17n0769_001:0705c13	愛欲之中，當受持五戒、月六齋。第一孝順父	愛 欲 之 中 當 受 持 五 戒 月 六 齋 第 一 孝 順 父 
T17n0769_001:0705c14	母，治家養子；朝暮燒香、然燈，稽首三尊，悔過	母 治 家 養 子 朝 暮 燒 香 然 燈 稽 首 三 尊 悔 過 
T17n0769_001:0705c15	十方，恭敬四輩；不得慢輕自大，去離慳貪；	十 方 恭 敬 四 輩 不 得 慢 輕 自 大 去 離 慳 貪 
T17n0769_001:0705c16	常以至誠，不得欺殆世人；不得與世間人妻	常 以 至 誠 不 得 欺 殆 世 人 不 得 與 世 間 人 妻 
T17n0769_001:0705c17	婦坐起同席、住行相隨、同室異床。除去四事，	婦 坐 起 同 席 住 行 相 隨 同 室 異 床 除 去 四 事 
T17n0769_001:0705c18	以四等心普視一切，老者，若父、若母；少者，	以 四 等 心 普 視 一 切 老 者 若 父 若 母 少 者 
T17n0769_001:0705c19	若弟、若子。恒以明度法藥洗除眾病，不得妄	若 弟 若 子 恒 以 明 度 法 藥 洗 除 眾 病 不 得 妄 
T17n0769_001:0705c20	瞋恚、罵詈。常以無極方便誘解世人，使入	瞋 恚 罵 詈 常 以 無 極 方 便 誘 解 世 人 使 入 
T17n0769_001:0705c21	大乘；不得為新學者說深經、奧妙之義，當為	大 乘 不 得 為 新 學 者 說 深 經 奧 妙 之 義 當 為 
T17n0769_001:0705c22	除想識無罣礙者；不得綺飾衣服，不得與世	除 想 識 無 罣 礙 者 不 得 綺 飾 衣 服 不 得 與 世 
T17n0769_001:0705c23	間妻女戲調言語、往來報答。以致因緣，如	間 妻 女 戲 調 言 語 往 來 報 答 以 致 因 緣 如 
T17n0769_001:0705c24	是者為清淨道人。若行不清淨，貪利財色；或	是 者 為 清 淨 道 人 若 行 不 清 淨 貪 利 財 色 或 
T17n0769_001:0705c25	於世俗綺飾衣服，互相翹舉，但結非惡，眄睞	於 世 俗 綺 飾 衣 服 互 相 翹 舉 但 結 非 惡 眄 睞 
T17n0769_001:0705c26	所欲；輕言戲調，未語預笑；託己同法，口說	所 欲 輕 言 戲 調 未 語 預 笑 託 己 同 法 口 說 
T17n0769_001:0705c27	妙言；外似清虛，內懷貪惑；心存財帛，以自供	妙 言 外 似 清 虛 內 懷 貪 惑 心 存 財 帛 以 自 供 
T17n0769_001:0705c28	給，活於妻子；慢佛，尊經不復修學，反習外	給 活 於 妻 子 慢 佛 尊 經 不 復 修 學 反 習 外 
T17n0769_001:0705c29	道之術——世藥解奏、符呪厭說、療治眾病因	道 之 術 世 藥 解 奏 符 呪 厭 說 療 治 眾 病 因 
T17n0769_001:0706a01	緣、外道解奏之術，或於財帛勾束上下，賊	緣 外 道 解 奏 之 術 或 於 財 帛 勾 束 上 下 賊 
T17n0769_001:0706a02	意欲得，因解奏之術，不持吾法，當來者却皆	意 欲 得 因 解 奏 之 術 不 持 吾 法 當 來 者 却 皆 
T17n0769_001:0706a03	由斯輩，是故非吾法學弟子也！」	由 斯 輩 是 故 非 吾 法 學 弟 子 也 
T17n0769_001:0706a04	佛言：「若有女人不能出家，在於愛欲之中心	佛 言 若 有 女 人 不 能 出 家 在 於 愛 欲 之 中 心 
T17n0769_001:0706a05	樂道者，當持五戒、月六齋。孝順父母、姑嫜、叔	樂 道 者 當 持 五 戒 月 六 齋 孝順父母 姑 嫜 叔 
T17n0769_001:0706a06	妹、夫婿；不得撾罵兒子、婢使；不得輕行，來宿	妹 夫 婿 不 得 撾 罵 兒 子 婢 使 不 得 輕 行 來 宿 
T17n0769_001:0706a07	止他家；不得與世間男子語言，調弄譺笑；不	止 他 家 不 得 與 世 間 男 子 語 言 調 弄 譺 笑 不 
T17n0769_001:0706a08	得妄瞋恚、罵詈、惡口；不得證說他人惡，不得	得 妄 瞋 恚 罵 詈 惡 口 不 得 證 說 他 人 惡 不 得 
T17n0769_001:0706a09	陷人兒子、妻妾、奴婢過惡；恒當專精念道為	陷 人 兒 子 妻 妾 奴 婢 過 惡 恒 當 專 精 念 道 為 
T17n0769_001:0706a10	上首；不得與世間凡人說法顏貌；不得與人	上 首 不 得 與 世 間 凡 人 說 法 顏 貌 不 得 與 人 
T17n0769_001:0706a11	男子相斥，不得教他人男子；不得說世間	男 子 相 斥 不 得 教 他 人 男 子 不 得 說 世 間 
T17n0769_001:0706a12	吉凶、善惡、災變之相；不得憍慢自大；晝夜三	吉 凶 善 惡 災 變 之 相 不 得 憍 慢 自 大 晝 夜 三 
T17n0769_001:0706a13	時燒香，稽首三尊，悔過十方，稟受經行，言數	時 燒 香 稽 首 三 尊 悔 過 十 方 稟 受 經 行 言 數 
T17n0769_001:0706a14	自勸；不得希望供養、貪利、財帛；不得嫉妬	自 勸 不 得 希 望 供 養 貪 利 財 帛 不 得 嫉 妬 
T17n0769_001:0706a15	夫主，當自賤女人身，願為男子轉身受福，	夫 主 當 自 賤 女 人 身 願 為 男 子 轉 身 受 福 
T17n0769_001:0706a16	可得上天宮觀自然。是清信女人學道之法。	可 得 上 天 宮 觀 自 然 是 清 信 女 人 學 道 之 法 
T17n0769_001:0706a17	若不孝順，憍慢姑嫜，嫉妬夫主，撾罵奴婢，	若 不 孝 順 憍 慢 姑 嫜 嫉 妬 夫 主 撾 罵 奴 婢 
T17n0769_001:0706a18	造惡自是，怨恨、恚怒、毒意向人，行者如是，是	造 惡 自 是 怨 恨 恚 怒 毒 意 向 人 行 者 如 是 是 
T17n0769_001:0706a19	為非法學女人弟子也！」	為 非 法 學 女 人 弟 子 也 
T17n0769_001:0706a20	佛告諸弟子：「清慎汝心，守護身口，恒以四等	佛 告 諸 弟 子 清 慎 汝 心 守 護 身 口 恒 以 四 等 
T17n0769_001:0706a21	濟眾生已，道寶之慧恩施一切，如佛教誡，	濟 眾 生 已 道 寶 之 慧 恩 施 一 切 如 佛 教 誡 
T17n0769_001:0706a22	必得度世！」弟子諸來會者，聞佛說經，歡喜奉	必 得 度 世 弟 子 諸 來 會 者 聞 佛 說 經 歡 喜 奉 
T17n0769_001:0706a23	行，作禮而去。	行 作 禮 而 去 
T17n0769_001:0706a24	佛說四輩經	佛 說 四 輩 經 
