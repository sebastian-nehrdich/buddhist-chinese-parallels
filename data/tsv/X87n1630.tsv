X87n1630_001:0467b08	金剛經鳩異	金 剛 經 鳩 異 
X87n1630_001:0467b09	序張齊丘虞候王某	序 張 齊 丘 虞 候 王 某 
X87n1630_001:0467b10	孫咸僧智燈王從貴妹	孫 咸 僧 智 燈 王 從 貴 妹 
X87n1630_001:0467b11	左營伍伯陳昭僧惟恭	左 營 伍 伯 陳 昭 僧 惟 恭 
X87n1630_001:0467b12	董進朝王沔僧會宗	董 進 朝 王 沔 僧 會 宗 
X87n1630_001:0467b13	僧法正沙彌道蔭王忠幹	僧 法 正 沙 彌 道 蔭 王 忠 幹 
X87n1630_001:0467b14	何軫妻王殷趙安	何 軫 妻 王 殷 趙 安 
X87n1630_001:0467b15	王翰高涉豐州烽子	王 翰 高 涉 豐 州 烽 子 
X87n1630_001:0467b16	王孝廉	王 孝 廉 
X87n1630_001:0467b19	金剛經鳩異	金 剛 經 鳩 異 
X87n1630_001:0467b20	唐太常少卿　臨淄段成式　柯古撰	唐 太 常 少 卿 臨 淄 段 成 式 柯 古 撰 
X87n1630_001:0467b21	序	序 
X87n1630_001:0467b22	貞元十七年。先君自荊(一作蘄)入蜀。應韋南康辟命。(南康	貞 元 十 七 年 先 君 自 荊 一 作 蘄 入 蜀 應 韋 南 康 辟 命 南 康 
X87n1630_001:0467b23	王韋皐)洎韋之暮年。為賊闢讒構。遂攝尉靈池縣。韋尋	王 韋 皐 洎 韋 之 暮 年 為 賊 闢 讒 構 遂 攝 尉 靈 池 縣 韋 尋 
X87n1630_001:0467b24	薨。賊闢知留後。先君舊與闢不合。聞之連夜。離縣至	薨 賊 闢 知 留 後 先 君 舊 與 闢 不 合 聞 之 連 夜 離 縣 至 
X87n1630_001:0467c01	城東門。闢尋有帖。不令諸縣官離縣。其夕陰風及返	城 東 門 闢 尋 有 帖 不 令 諸 縣 官 離 縣 其 夕 陰 風 及 返 
X87n1630_001:0467c02	出郭二里。見火兩炬夾道。百步為導。初意縣吏迎候。	出 郭 二 里 見 火 兩 炬 夾 道 百 步 為 導 初 意 縣 吏 迎 候 
X87n1630_001:0467c03	且恠其不前。高下遠近不差。欲及縣郭方滅。及問縣	且 恠 其 不 前 高 下 遠 近 不 差 欲 及 縣 郭 方 滅 及 問 縣 
X87n1630_001:0467c04	吏。尚未知府帖也。時先君念金剛經。已五六年數。無	吏 尚 未 知 府 帖 也 時 先 君 念 金 剛 經 已 五 六 年 數 無 
X87n1630_001:0467c05	虗日。信乎至誠必感。有感必應。向之導火。乃經所著	虗 日 信 乎 至 誠 必 感 有 感 必 應 向 之 導 火 乃 經 所 著 
X87n1630_001:0467c06	迹也。後闢逆節漸露。詔以袁公滋。為節度使。成式再	迹 也 後 闢 逆 節 漸 露 詔 以 袁 公 滋 為 節 度 使 成 式 再 
X87n1630_001:0467c07	從。叔少從軍。知左營事。懼及禍。與監軍定計。以蠟丸	從 叔 少 從 軍 知 左 營 事 懼 及 禍 與 監 軍 定 計 以 蠟 丸 
X87n1630_001:0467c08	帛書通謀於袁。事旋發。悉為魚肉賊。謂先君知其謀。	帛 書 通 謀 於 袁 事 旋 發 悉 為 魚 肉 賊 謂 先 君 知 其 謀 
X87n1630_001:0467c09	於時先君念經。夜久不覺。因寐門戶悉閉。忽覺聞開	於 時 先 君 念 經 夜 久 不 覺 因 寐 門 戶 悉 閉 忽 覺 聞 開 
X87n1630_001:0467c10	戶而入。言不畏者再三。若物投案爆然有聲。驚起之	戶 而 入 言 不 畏 者 再 三 若 物 投 案 爆 然 有 聲 驚 起 之 
X87n1630_001:0467c11	際。音猶在耳。顧視左右。吏僕皆睡。俾燭樺四索。初無	際 音 猶 在 耳 顧 視 左 右 吏 僕 皆 睡 俾 燭 樺 四 索 初 無 
X87n1630_001:0467c12	所見。向之門扄。已開闢矣。先君受持此經。十餘萬遍。	所 見 向 之 門 扄 已 開 闢 矣 先 君 受 持 此 經 十 餘 萬 遍 
X87n1630_001:0467c13	徵應事孔著。成式近觀。晉宋已來。時人咸著傳記。彰	徵 應 事 孔 著 成 式 近 觀 晉 宋 已 來 時 人 咸 著 傳 記 彰 
X87n1630_001:0467c14	明其事。又先命受持講解。有唐已來。金剛經靈驗記	明 其 事 又 先 命 受 持 講 解 有 唐 已 來 金 剛 經 靈 驗 記 
X87n1630_001:0467c15	三卷。成式當奉先命受持講解。太和二年。於揚州僧	三 卷 成 式 當 奉 先 命 受 持 講 解 太 和 二 年 於 揚 州 僧 
X87n1630_001:0467c16	栖簡處。聽平消御注一遍。六年。於荊州僧靖奢處。聽	栖 簡 處 聽 平 消 御 注 一 遍 六 年 於 荊 州 僧 靖 奢 處 聽 
X87n1630_001:0467c17	大雲疏一遍。開成元年。於上都懷楚法師處。聽青龍	大 雲 疏 一 遍 開 成 元 年 於 上 都 懷 楚 法 師 處 聽 青 龍 
X87n1630_001:0467c18	疏一遍。復日念書寫。猶希傳照罔極。盡形流通。摭拾	疏 一 遍 復 日 念 書 寫 猶 希 傳 照 罔 極 盡 形 流 通 摭 拾 
X87n1630_001:0467c19	遺逸。以備闕佛事。號金剛經鳩異。	遺 逸 以 備 闕 佛 事 號 金 剛 經 鳩 異 
X87n1630_001:0467c20	張齊丘	張 齊 丘 
X87n1630_001:0467c21	張鎰相公先君齊丘。酷信釋氏。每旦。更新衣執經。於	張 鎰 相 公 先 君 齊 丘 酷 信 釋 氏 每 旦 更 新 衣 執 經 於 
X87n1630_001:0467c22	像前念金剛經。十五遍。積數十年不懈。永泰初為朔	像 前 念 金 剛 經 十 五 遍 積 數 十 年 不 懈 永 泰 初 為 朔 
X87n1630_001:0467c23	方節度使。衙內有小將。負罪懼事露。乃扇動軍人數	方 節 度 使 衙 內 有 小 將 負 罪 懼 事 露 乃 扇 動 軍 人 數 
X87n1630_001:0467c24	百。定謀反叛。齊丘因衙退。於小廳閒行。忽有兵數十。	百 定 謀 反 叛 齊 丘 因 衙 退 於 小 廳 閒 行 忽 有 兵 數 十 
X87n1630_001:0468a01	露刃走入。齊丘左右唯奴僕。遽奔宅門。過小廳數步。	露 刃 走 入 齊 丘 左 右 唯 奴 僕 遽 奔 宅 門 過 小 廳 數 步 
X87n1630_001:0468a02	迴顧又無人。疑是鬼物。將及門。其妻女奴婢。復呌呼	迴 顧 又 無 人 疑 是 鬼 物 將 及 門 其 妻 女 奴 婢 復 呌 呼 
X87n1630_001:0468a03	出門云。有兩甲士。身出廳屋上。時衙隊軍徤聞變持	出 門 云 有 兩 甲 士 身 出 廳 屋 上 時 衙 隊 軍 徤 聞 變 持 
X87n1630_001:0468a04	兵亂入。至小廳前。見十餘人。仡然庭中垂手張口。投	兵 亂 入 至 小 廳 前 見 十 餘 人 仡 然 庭 中 垂 手 張 口 投 
X87n1630_001:0468a05	兵於地。眾遂擒縛。五六人瘖不能言。餘者具首云。欲	兵 於 地 眾 遂 擒 縛 五 六 人 瘖 不 能 言 餘 者 具 首 云 欲 
X87n1630_001:0468a06	上廳忽見二甲士。長數丈。瞋目叱之。初如中惡。齊丘	上 廳 忽 見 二 甲 士 長 數 丈 瞋 目 叱 之 初 如 中 惡 齊 丘 
X87n1630_001:0468a07	聞之。因斷酒肉。張鳳翔即予門吏。盧邁親姨夫邁語	聞 之 因 斷 酒 肉 張 鳳 翔 即 予 門 吏 盧 邁 親 姨 夫 邁 語 
X87n1630_001:0468a08	予云。	予 云 
X87n1630_001:0468a09	虞候王某	虞 候 王 某 
X87n1630_001:0468a10	劉逸淮在汴時。韓弘為右廂。虞候王某為左廂。虞候	劉 逸 淮 在 汴 時 韓 弘 為 右 廂 虞 候 王 某 為 左 廂 虞 候 
X87n1630_001:0468a11	與弘相善。或謂二人取軍情。將不利於劉。劉大怒。俱	與 弘 相 善 或 謂 二 人 取 軍 情 將 不 利 於 劉 劉 大 怒 俱 
X87n1630_001:0468a12	召詰之。弘即劉之甥。因控地碎首大言。劉意稍解。王	召 詰 之 弘 即 劉 之 甥 因 控 地 碎 首 大 言 劉 意 稍 解 王 
X87n1630_001:0468a13	某年老。股戰不能自辯。劉叱令拉。坐杖三十。時新造	某 年 老 股 戰 不 能 自 辯 劉 叱 令 拉 坐 杖 三 十 時 新 造 
X87n1630_001:0468a14	赤棒。頭徑數寸。固以筋漆拉之。不什數五六當死矣。	赤 棒 頭 徑 數 寸 固 以 筋 漆 拉 之 不 什 數 五 六 當 死 矣 
X87n1630_001:0468a15	韓意其必死。及昏造其家。恠無哭聲。又謂其懼不敢	韓 意 其 必 死 及 昏 造 其 家 恠 無 哭 聲 又 謂 其 懼 不 敢 
X87n1630_001:0468a16	哭。訪其門卒。即云。大使無恙。弘素與熟遂至臥內。問	哭 訪 其 門 卒 即 云 大 使 無 恙 弘 素 與 熟 遂 至 臥 內 問 
X87n1630_001:0468a17	之。王云。我讀金剛經四十年矣。今方得力。言初被坐	之 王 云 我 讀 金 剛 經 四 十 年 矣 今 方 得 力 言 初 被 坐 
X87n1630_001:0468a18	時。見巨手如簸箕。翕然遮背。因袒示韓。都無撻痕。韓	時 見 巨 手 如 簸 箕 翕 然 遮 背 因 袒 示 韓 都 無 撻 痕 韓 
X87n1630_001:0468a19	舊不好釋氏。由此始與僧往來。日自寫十紙。乃積計	舊 不 好 釋 氏 由 此 始 與 僧 往 來 日 自 寫 十 紙 乃 積 計 
X87n1630_001:0468a20	數百軸矣。後在中書。盛暑有諫官。因事謁見。韓方洽	數 百 軸 矣 後 在 中 書 盛 暑 有 諫 官 因 事 謁 見 韓 方 洽 
X87n1630_001:0468a21	汗寫經。恠問之。韓乃具道王某事。予職在集仙常侍。	汗 寫 經 恠 問 之 韓 乃 具 道 王 某 事 予 職 在 集 仙 常 侍 
X87n1630_001:0468a22	柳公為予說。	柳 公 為 予 說 
X87n1630_001:0468a23	孫咸	孫 咸 
X87n1630_001:0468a24	梁崇義在襄州。未阻兵時。有小將孫咸。暴卒。信宿却	梁 崇 義 在 襄 州 未 阻 兵 時 有 小 將 孫 咸 暴 卒 信 宿 却 
X87n1630_001:0468b01	蘇。夢至一處。如王者所居。儀衛甚嚴。有吏引與一僧	蘇 夢 至 一 處 如 王 者 所 居 儀 衛 甚 嚴 有 吏 引 與 一 僧 
X87n1630_001:0468b02	對事。僧法號懷秀。亡已經年。在生極犯戒。及入冥無	對 事 僧 法 號 懷 秀 亡 已 經 年 在 生 極 犯 戒 及 入 冥 無 
X87n1630_001:0468b03	善可錄。乃紿云。我常囑孫咸。寫法華經。故咸被追對。	善 可 錄 乃 紿 云 我 常 囑 孫 咸 寫 法 華 經 故 咸 被 追 對 
X87n1630_001:0468b04	咸初不省僧故。執之經時不決。忽見沙門。曰地藏尊	咸 初 不 省 僧 故 執 之 經 時 不 決 忽 見 沙 門 曰 地 藏 尊 
X87n1630_001:0468b05	者語云。弟子若招承亦自獲祐。咸乃依言因得無事。	者 語 云 弟 子 若 招 承 亦 自 獲 祐 咸 乃 依 言 因 得 無 事 
X87n1630_001:0468b06	又說對勘時。見一戎王衛者數百。自外來。冥王降階。	又 說 對 勘 時 見 一 戎 王 衛 者 數 百 自 外 來 冥 王 降 階 
X87n1630_001:0468b07	齊級升殿坐。未久乃大風捲去。又見一人被拷覆罪	齊 級 升 殿 坐 未 久 乃 大 風 捲 去 又 見 一 人 被 拷 覆 罪 
X87n1630_001:0468b08	福。此人常持金剛經。又好食肉。左邊有經數千軸。右	福 此 人 常 持 金 剛 經 又 好 食 肉 左 邊 有 經 數 千 軸 右 
X87n1630_001:0468b09	邊積肉成山。以肉多將入重論。俄經堆中。有火一星	邊 積 肉 成 山 以 肉 多 將 入 重 論 俄 經 堆 中 有 火 一 星 
X87n1630_001:0468b10	飛向肉山。頃刻銷盡。此人遂履空而去。咸問地藏。向	飛 向 肉 山 頃 刻 銷 盡 此 人 遂 履 空 而 去 咸 問 地 藏 向 
X87n1630_001:0468b11	來外國王。風吹何處。地藏云。彼王當入無間。向來風	來 外 國 王 風 吹 何 處 地 藏 云 彼 王 當 入 無 間 向 來 風 
X87n1630_001:0468b12	即業風也。因引咸看地獄。及門烟焰扇赫。聲若風雷。	即 業 風 也 因 引 咸 看 地 獄 及 門 烟 焰 扇 赫 聲 若 風 雷 
X87n1630_001:0468b13	懼不敢視。臨回鑊湯。跳沫滴落左股。痛入心髓。地藏	懼 不 敢 視 臨 回 鑊 湯 跳 沫 滴 落 左 股 痛 入 心 髓 地 藏 
X87n1630_001:0468b14	乃令一吏送歸。不許漏洩冥事。及迴如夢。妻兒環泣。	乃 令 一 吏 送 歸 不 許 漏 洩 冥 事 及 迴 如 夢 妻 兒 環 泣 
X87n1630_001:0468b15	已一日矣。遂破家寫經。因請出家。夢中所滴處成瘡。	已 一 日 矣 遂 破 家 寫 經 因 請 出 家 夢 中 所 滴 處 成 瘡 
X87n1630_001:0468b16	終身不差。	終 身 不 差 
X87n1630_001:0468b17	僧智燈	僧 智 燈 
X87n1630_001:0468b18	貞元中。荊州天崇寺僧智燈。常持金剛經。遇疾死。弟	貞 元 中 荊 州 天 崇 寺 僧 智 燈 常 持 金 剛 經 遇 疾 死 弟 
X87n1630_001:0468b19	子啟手足猶熱。不即入木經七日。却活云。初見冥中	子 啟 手 足 猶 熱 不 即 入 木 經 七 日 却 活 云 初 見 冥 中 
X87n1630_001:0468b20	若王者。以念經故。合掌降階。因問訊言。更容上人十	若 王 者 以 念 經 故 合 掌 降 階 因 問 訊 言 更 容 上 人 十 
X87n1630_001:0468b21	年在世勉出生死。又問。人間眾僧。中後食薏苡仁及	年 在 世 勉 出 生 死 又 問 人 間 眾 僧 中 後 食 薏 苡 仁 及 
X87n1630_001:0468b22	藥食。此大違本教。燈報云。律中有開遮條如何。云此	藥 食 此 大 違 本 教 燈 報 云 律 中 有 開 遮 條 如 何 云 此 
X87n1630_001:0468b23	後人加之非佛意也。今荊州僧眾。中後無飲藥者。	後 人 加 之 非 佛 意 也 今 荊 州 僧 眾 中 後 無 飲 藥 者 
X87n1630_001:0468b24	王從貴妹	王 從 貴 妹 
X87n1630_001:0468c01	公安潺陵林百姓。王從貴妹未嫁。常持金剛經。貞元	公 安 潺 陵 林 百 姓 王 從 貴 妹 未 嫁 常 持 金 剛 經 貞 元 
X87n1630_001:0468c02	中。忽暴疾卒。埋已三日。其家復(廣記作覆)墓聞塚中呻吟。	中 忽 暴 疾 卒 埋 已 三 日 其 家 復 廣 記 作 覆 墓 聞 塚 中 呻 吟 
X87n1630_001:0468c03	遂發視之。果有氣輿歸。數日能言。云。初至冥間。冥吏	遂 發 視 之 果 有 氣 輿 歸 數 日 能 言 云 初 至 冥 間 冥 吏 
X87n1630_001:0468c04	以持經功德放還。王從貴能治木。常於公安靈化寺	以 持 經 功 德 放 還 王 從 貴 能 治 木 常 於 公 安 靈 化 寺 
X87n1630_001:0468c05	起造其寺。禪師曙中常見從貴說。	起 造 其 寺 禪 師 曙 中 常 見 從 貴 說 
X87n1630_001:0468c06	左營伍伯	左 營 伍 伯 
X87n1630_001:0468c07	韋南康鎮蜀時。有左營伍伯。於西山行營。與同火卒	韋 南 康 鎮 蜀 時 有 左 營 伍 伯 於 西 山 行 營 與 同 火 卒 
X87n1630_001:0468c08	學念金剛經。性頑初一日讒得題目。其夜堡外拾薪。	學 念 金 剛 經 性 頑 初 一 日 讒 得 題 目 其 夜 堡 外 拾 薪 
X87n1630_001:0468c09	為蕃騎縳去。行百餘里乃止。天未明。遂踣之於地。以	為 蕃 騎 縳 去 行 百 餘 里 乃 止 天 未 明 遂 踣 之 於 地 以 
X87n1630_001:0468c10	髮繫橛。覆以駞罽。寢其上。此人惟念經題。忽見金一	髮 繫 橛 覆 以 駞 罽 寢 其 上 此 人 惟 念 經 題 忽 見 金 一 
X87n1630_001:0468c11	鋋放光止於前。試舉首動身。所縛悉脫。遂潛起逐金	鋋 放 光 止 於 前 試 舉 首 動 身 所 縛 悉 脫 遂 潛 起 逐 金 
X87n1630_001:0468c12	鋌走。計行未得十餘里。遲明不覺已至家。家在府東	鋌 走 計 行 未 得 十 餘 里 遲 明 不 覺 已 至 家 家 在 府 東 
X87n1630_001:0468c13	市。妻兒初疑其鬼。具陳來由。到家五六日。行營將方	市 妻 兒 初 疑 其 鬼 具 陳 來 由 到 家 五 六 日 行 營 將 方 
X87n1630_001:0468c14	申其逃。初韋不信。以逃日與至家日不差。始免之。	申 其 逃 初 韋 不 信 以 逃 日 與 至 家 日 不 差 始 免 之 
X87n1630_001:0468c15	陳昭	陳 昭 
X87n1630_001:0468c16	元和初。漢州孔目典陳昭。因患病見一人著黃衣。至	元 和 初 漢 州 孔 目 典 陳 昭 因 患 病 見 一 人 著 黃 衣 至 
X87n1630_001:0468c17	牀前云。趙判官喚爾。昭問所因。云至自冥間。劉闢與	牀 前 云 趙 判 官 喚 爾 昭 問 所 因 云 至 自 冥 間 劉 闢 與 
X87n1630_001:0468c18	竇懸對事。要君為證。昭即留坐逡巡。又有一人。手持	竇 懸 對 事 要 君 為 證 昭 即 留 坐 逡 巡 又 有 一 人 手 持 
X87n1630_001:0468c19	一物如毬。胞前吏恠其遲。答之曰。緣此候屠行開。因	一 物 如 毬 胞 前 吏 恠 其 遲 答 之 曰 緣 此 候 屠 行 開 因 
X87n1630_001:0468c20	笑謂昭曰。君勿懼。取生人氣。須得猪胞君可面東側	笑 謂 昭 曰 君 勿 懼 取 生 人 氣 須 得 猪 胞 君 可 面 東 側 
X87n1630_001:0468c21	臥。昭依其言。不覺已隨二吏行路甚平。可十餘里。至	臥 昭 依 其 言 不 覺 已 隨 二 吏 行 路 甚 平 可 十 餘 里 至 
X87n1630_001:0468c22	一城。大如府城。甲士守門焉。及入見一人怒容可駭	一 城 大 如 府 城 甲 士 守 門 焉 及 入 見 一 人 怒 容 可 駭 
X87n1630_001:0468c23	即趙判官也。語云劉闢收東川。竇懸捕牛四十七頭。	即 趙 判 官 也 語 云 劉 闢 收 東 川 竇 懸 捕 牛 四 十 七 頭 
X87n1630_001:0468c24	送梓州稱准闢判殺闢。又云。先無牒君為孔目典。合	送 梓 州 稱 准 闢 判 殺 闢 又 云 先 無 牒 君 為 孔 目 典 合 
X87n1630_001:0469a01	知事實。未及對。隔壁聞竇懸呼。陳昭好在。及問兄弟	知 事 實 未 及 對 隔 壁 聞 竇 懸 呼 陳 昭 好 在 及 問 兄 弟 
X87n1630_001:0469a02	妻子存亡。昭即欲參見。冥吏云。竇使君形容極惡。不	妻 子 存 亡 昭 即 欲 參 見 冥 吏 云 竇 使 君 形 容 極 惡 不 
X87n1630_001:0469a03	欲相見。昭乃具說殺牛實。奉劉尚書委曲非牒也。紙	欲 相 見 昭 乃 具 說 殺 牛 實 奉 劉 尚 書 委 曲 非 牒 也 紙 
X87n1630_001:0469a04	是麻。面見在漢州某司房架。即令吏領。昭至漢州取	是 麻 面 見 在 漢 州 某 司 房 架 即 令 吏 領 昭 至 漢 州 取 
X87n1630_001:0469a05	之。門舘扄鎖。乃於節竅中出入。委曲至闢乃無言。趙	之 門 舘 扄 鎖 乃 於 節 竅 中 出 入 委 曲 至 闢 乃 無 言 趙 
X87n1630_001:0469a06	語昭爾自有一過知否。竇懸所殺牛。爾取一牛頭。昭	語 昭 爾 自 有 一 過 知 否 竇 懸 所 殺 牛 爾 取 一 牛 頭 昭 
X87n1630_001:0469a07	未及對。趙曰此不同人間。不可抵假。須臾見一卒挈	未 及 對 趙 曰 此 不 同 人 間 不 可 抵 假 須 臾 見 一 卒 挈 
X87n1630_001:0469a08	牛頭而至。昭即恐懼求救。趙令檢格合決。一百考五	牛 頭 而 至 昭 即 恐 懼 求 救 趙 令 檢 格 合 決 一 百 考 五 
X87n1630_001:0469a09	十日因謂昭曰。爾有何功德。昭即自陳。設若干人齋	十 日 因 謂 昭 曰 爾 有 何 功 德 昭 即 自 陳 設 若 干 人 齋 
X87n1630_001:0469a10	畵某像。趙云。此來生緣爾。昭又言。曾於表兄家轉金	畵 某 像 趙 云 此 來 生 緣 爾 昭 又 言 曾 於 表 兄 家 轉 金 
X87n1630_001:0469a11	剛經。趙曰。可合掌請。昭依言。有頃見黃襥箱經自天	剛 經 趙 曰 可 合 掌 請 昭 依 言 有 頃 見 黃 襥 箱 經 自 天 
X87n1630_001:0469a12	而下住昭前。昭取視。即表兄所借本也。有燒處尚在。	而 下 住 昭 前 昭 取 視 即 表 兄 所 借 本 也 有 燒 處 尚 在 
X87n1630_001:0469a13	又令合掌。其經即滅。趙曰。此足以免。便放回復令昭	又 令 合 掌 其 經 即 滅 趙 曰 此 足 以 免 便 放 回 復 令 昭 
X87n1630_001:0469a14	往一司。曰生祿檢其修短。吏報云。昭本名釗是金傍	往 一 司 曰 生 祿 檢 其 修 短 吏 報 云 昭 本 名 釗 是 金 傍 
X87n1630_001:0469a15	刀至某年改為昭。更得十八年。昭聞惆悵。趙笑曰。十	刀 至 某 年 改 為 昭 更 得 十 八 年 昭 聞 惆 悵 趙 笑 曰 十 
X87n1630_001:0469a16	八年大得作樂事。何不悅乎。乃令吏送昭。至半道見	八 年 大 得 作 樂 事 何 不 悅 乎 乃 令 吏 送 昭 至 半 道 見 
X87n1630_001:0469a17	一馬當路。吏云。此爾本屬可乘。此即騎乃活。死已一	一 馬 當 路 吏 云 此 爾 本 屬 可 乘 此 即 騎 乃 活 死 已 一 
X87n1630_001:0469a18	日半矣。	日 半 矣 
X87n1630_001:0469a19	僧惟恭	僧 惟 恭 
X87n1630_001:0469a20	荊州法性寺僧惟恭。三十餘年念金剛經。日五十遍。	荊 州 法 性 寺 僧 惟 恭 三 十 餘 年 念 金 剛 經 日 五 十 遍 
X87n1630_001:0469a21	不拘僧儀。好酒多是非。為眾僧所惡。後遇疾且死。同	不 拘 僧 儀 好 酒 多 是 非 為 眾 僧 所 惡 後 遇 疾 且 死 同 
X87n1630_001:0469a22	寺有僧靈巋。其迹類惟恭。為一寺二害。因他故出。去	寺 有 僧 靈 巋 其 迹 類 惟 恭 為 一 寺 二 害 因 他 故 出 去 
X87n1630_001:0469a23	寺一里。逢五六人年少甚都衣服鮮潔。各執樂器。如	寺 一 里 逢 五 六 人 年 少 甚 都 衣 服 鮮 潔 各 執 樂 器 如 
X87n1630_001:0469a24	龜茲部。問靈巋。惟恭上人何在。靈巋即語其處。疑其	龜 茲 部 問 靈 巋 惟 恭 上 人 何 在 靈 巋 即 語 其 處 疑 其 
X87n1630_001:0469b01	寺中有供也。及晚回入寺。聞鐘聲。惟恭已死。因說向	寺 中 有 供 也 及 晚 回 入 寺 聞 鐘 聲 惟 恭 已 死 因 說 向 
X87n1630_001:0469b02	來所見。其日合寺。聞絲竹聲。竟無樂人入寺。當時名	來 所 見 其 日 合 寺 聞 絲 竹 聲 竟 無 樂 人 入 寺 當 時 名 
X87n1630_001:0469b03	僧云。惟恭葢承經之力。生不動國。亦以其跡勉靈巋	僧 云 惟 恭 葢 承 經 之 力 生 不 動 國 亦 以 其 跡 勉 靈 巋 
X87n1630_001:0469b04	也。靈巋感悟。折節緇門。	也 靈 巋 感 悟 折 節 緇 門 
X87n1630_001:0469b05	董進朝	董 進 朝 
X87n1630_001:0469b06	董進朝。元和中入軍。初在軍時。宿直城東樓上。一夕	董 進 朝 元 和 中 入 軍 初 在 軍 時 宿 直 城 東 樓 上 一 夕 
X87n1630_001:0469b07	月明。忽見四人著黃。從東來聚立城下。說己姓名。狀	月 明 忽 見 四 人 著 黃 從 東 來 聚 立 城 下 說 己 姓 名 狀 
X87n1630_001:0469b08	若追捕。因相語曰。董進朝常持金剛經。以一分功德。	若 追 捕 因 相 語 曰 董 進 朝 常 持 金 剛 經 以 一 分 功 德 
X87n1630_001:0469b09	祝庇冥司。我輩久蒙其惠。如何殺之。須枉命相代。若	祝 庇 冥 司 我 輩 久 蒙 其 惠 如 何 殺 之 須 枉 命 相 代 若 
X87n1630_001:0469b10	此人他去。我等無所賴矣。其一人云。董進朝對門有	此 人 他 去 我 等 無 所 賴 矣 其 一 人 云 董 進 朝 對 門 有 
X87n1630_001:0469b11	一人。同姓同年壽限相埒。可以代矣。因忽不見。進朝	一 人 同 姓 同 年 壽 限 相 埒 可 以 代 矣 因 忽 不 見 進 朝 
X87n1630_001:0469b12	驚異之。及明己聞對門復魂聲。問其故。死者父母云。	驚 異 之 及 明 己 聞 對 門 復 魂 聲 問 其 故 死 者 父 母 云 
X87n1630_001:0469b13	子昨宵暴卒。進朝感泣。說之因為殯塟。供養其父母	子 昨 宵 暴 卒 進 朝 感 泣 說 之 因 為 殯 塟 供 養 其 父 母 
X87n1630_001:0469b14	焉。後出家法號慧通。住興元唐安寺(初陸其志於此有疑後識者云	焉 後 出 家 法 號 慧 通 住 興 元 唐 安 寺 初 陸 其 志 於 此 有 疑 後 識 者 云 
X87n1630_001:0469b15	壽限相埒則非枉命其疑乃釋)。	壽 限 相 埒 則 非 枉 命 其 疑 乃 釋 
X87n1630_001:0469b16	王沔	王 沔 
X87n1630_001:0469b17	元和中。嚴司空綬在江陵時。涔陽鎮將王沔。常持金	元 和 中 嚴 司 空 綬 在 江 陵 時 涔 陽 鎮 將 王 沔 常 持 金 
X87n1630_001:0469b18	剛經。因使歸州勘事。回至咤灘船破。五人同溺。沔初	剛 經 因 使 歸 州 勘 事 回 至 咤 灘 船 破 五 人 同 溺 沔 初 
X87n1630_001:0469b19	入水。若有人授竹。一竿隨波出沒。至下牢鎮。著岸不	入 水 若 有 人 授 竹 一 竿 隨 波 出 沒 至 下 牢 鎮 著 岸 不 
X87n1630_001:0469b20	死。視手中物。乃授持金剛經也。咤灘至下牢。三百餘	死 視 手 中 物 乃 授 持 金 剛 經 也 咤 灘 至 下 牢 三 百 餘 
X87n1630_001:0469b21	里。	里 
X87n1630_001:0469b22	僧會宗	僧 會 宗 
X87n1630_001:0469b23	長慶初。荊州公安僧會宗。姓蔡。常中蠱得病骨立。乃	長 慶 初 荊 州 公 安 僧 會 宗 姓 蔡 常 中 蠱 得 病 骨 立 乃 
X87n1630_001:0469b24	發願念金剛經。以待盡至五十遍。晝夢有人令開口。	發 願 念 金 剛 經 以 待 盡 至 五 十 遍 晝 夢 有 人 令 開 口 
X87n1630_001:0469c01	喉中引出髮十餘莖。夜又夢吐大螾長一肘。餘因此	喉 中 引 出 髮 十 餘 莖 夜 又 夢 吐 大 螾 長 一 肘 餘 因 此 
X87n1630_001:0469c02	遂愈。荊山僧行堅。見其事。	遂 愈 荊 山 僧 行 堅 見 其 事 
X87n1630_001:0469c03	僧法正	僧 法 正 
X87n1630_001:0469c04	江陵開元寺。般若院僧法正。日持金剛經三七遍。長	江 陵 開 元 寺 般 若 院 僧 法 正 日 持 金 剛 經 三 七 遍 長 
X87n1630_001:0469c05	慶初。得病卒。至冥司見若王者。問師生平作何功德。	慶 初 得 病 卒 至 冥 司 見 若 王 者 問 師 生 平 作 何 功 德 
X87n1630_001:0469c06	答曰。常念金剛經。乃揖上殿令登繡坐。念經七遍。侍	答 曰 常 念 金 剛 經 乃 揖 上 殿 令 登 繡 坐 念 經 七 遍 侍 
X87n1630_001:0469c07	衛悉合掌。階下拷掠論對。皆停息而聽。念畢。後遣一	衛 悉 合 掌 階 下 拷 掠 論 對 皆 停 息 而 聽 念 畢 後 遣 一 
X87n1630_001:0469c08	吏引還。王下階送云。上人更得三十年在人間。勿廢	吏 引 還 王 下 階 送 云 上 人 更 得 三 十 年 在 人 間 勿 廢 
X87n1630_001:0469c09	讀誦。因隨吏行數十里。至一大坑。吏因臨坑自後推	讀 誦 因 隨 吏 行 數 十 里 至 一 大 坑 吏 因 臨 坑 自 後 推 
X87n1630_001:0469c10	之。若隕空焉。死已七日。唯面不冷。法正今尚在。年八	之 若 隕 空 焉 死 已 七 日 唯 面 不 冷 法 正 今 尚 在 年 八 
X87n1630_001:0469c11	十餘。荊州僧常靖。親見其事。	十 餘 荊 州 僧 常 靖 親 見 其 事 
X87n1630_001:0469c12	沙彌道蔭	沙 彌 道 蔭 
X87n1630_001:0469c13	石首縣有沙彌道蔭。常持念金剛經。寶曆初。(廣記云長慶)	石 首 縣 有 沙 彌 道 蔭 常 持 念 金 剛 經 寶 曆 初 廣 記 云 長 慶 
X87n1630_001:0469c14	因他出夜歸。中路忽遇虎。吼擲而前。沙彌知不免。乃	因 他 出 夜 歸 中 路 忽 遇 虎 吼 擲 而 前 沙 彌 知 不 免 乃 
X87n1630_001:0469c15	閉目而坐。但默念經。心期救護。虎遂伏草守之及曙	閉 目 而 坐 但 默 念 經 心 期 救 護 虎 遂 伏 草 守 之 及 曙 
X87n1630_001:0469c16	村人來往。虎乃去。視其蹲處。涎流於地。	村 人 來 往 虎 乃 去 視 其 蹲 處 涎 流 於 地 
X87n1630_001:0469c17	王忠幹	王 忠 幹 
X87n1630_001:0469c18	元和三年。賊李同捷阻兵滄。景帝命劉祐統齊德軍	元 和 三 年 賊 李 同 捷 阻 兵 滄 景 帝 命 劉 祐 統 齊 德 軍 
X87n1630_001:0469c19	討之。初圍德州城。城堅不拔。翌日又攻之。自卯至未。	討 之 初 圍 德 州 城 城 堅 不 拔 翌 日 又 攻 之 自 卯 至 未 
X87n1630_001:0469c20	十傷八九。竟不能拔。時有齊州衙內八將官徤兒王	十 傷 八 九 竟 不 能 拔 時 有 齊 州 衙 內 八 將 官 徤 兒 王 
X87n1630_001:0469c21	忠幹。博野人。常念金剛經。積二十餘年。日數不闕。其	忠 幹 博 野 人 常 念 金 剛 經 積 二 十 餘 年 日 數 不 闕 其 
X87n1630_001:0469c22	日忠幹上飛梯。將及堞身。中箭如蝟。為櫑木擊落。同	日 忠 幹 上 飛 梯 將 及 堞 身 中 箭 如 蝟 為 櫑 木 擊 落 同 
X87n1630_001:0469c23	火卒曳出。羊馬城外置之。水濠裏岸。祐以暮夜命抽	火 卒 曳 出 羊 馬 城 外 置 之 水 濠 裏 岸 祐 以 暮 夜 命 抽 
X87n1630_001:0469c24	軍其時城下矢落如雨。同火人匇忙。忘取忠幹屍。忠	軍 其 時 城 下 矢 落 如 雨 同 火 人 匇 忙 忘 取 忠 幹 屍 忠 
X87n1630_001:0470a01	幹既死。如夢至荒野。遇大河欲渡無因。仰天大哭。忽	幹 既 死 如 夢 至 荒 野 遇 大 河 欲 渡 無 因 仰 天 大 哭 忽 
X87n1630_001:0470a02	聞人語聲。忠幹見一人長丈餘。疑其神人。因求指營	聞 人 語 聲 忠 幹 見 一 人 長 丈 餘 疑 其 神 人 因 求 指 營 
X87n1630_001:0470a03	路。其人云。爾莫怕我。令爾得渡此河。忠幹拜之。頭低	路 其 人 云 爾 莫 怕 我 令 爾 得 渡 此 河 忠 幹 拜 之 頭 低 
X87n1630_001:0470a04	未舉。神人把腰擲之空中。久方著地。忽如夢覺。聞賊	未 舉 神 人 把 腰 擲 之 空 中 久 方 著 地 忽 如 夢 覺 聞 賊 
X87n1630_001:0470a05	城上交二更。初不記過水。亦不知瘡。擡手捫面。血塗	城 上 交 二 更 初 不 記 過 水 亦 不 知 瘡 擡 手 捫 面 血 塗 
X87n1630_001:0470a06	眉睫。方知傷損。乃舉身強行。百餘步却倒。復見向人	眉 睫 方 知 傷 損 乃 舉 身 強 行 百 餘 步 却 倒 復 見 向 人 
X87n1630_001:0470a07	持刀叱曰。起起忠幹。驚懼遂走一里餘。坐歇方聞本	持 刀 叱 曰 起 起 忠 幹 驚 懼 遂 走 一 里 餘 坐 歇 方 聞 本 
X87n1630_001:0470a08	軍喝號聲。遂及本營。訪同火卒。方知身死在水濠裏。	軍 喝 號 聲 遂 及 本 營 訪 同 火 卒 方 知 身 死 在 水 濠 裏 
X87n1630_001:0470a09	即夢中所過河也。忠幹見在齊德軍。	即 夢 中 所 過 河 也 忠 幹 見 在 齊 德 軍 
X87n1630_001:0470a10	何軫妻	何 軫 妻 
X87n1630_001:0470a11	何軫。鬻販為業。妻劉氏少斷酒肉。常持金剛經。先焚	何 軫 鬻 販 為 業 妻 劉 氏 少 斷 酒 肉 常 持 金 剛 經 先 焚 
X87n1630_001:0470a12	香像前。願年止四十五。臨終心不亂。先知死日。至太	香 像 前 願 年 止 四 十 五 臨 終 心 不 亂 先 知 死 日 至 太 
X87n1630_001:0470a13	和四年冬。四十五矣。悉捨資裝供僧。欲入歲遍別親	和 四 年 冬 四 十 五 矣 悉 捨 資 裝 供 僧 欲 入 歲 遍 別 親 
X87n1630_001:0470a14	故。何軫以為病魅。不信。至歲除日。請僧授戒。入關沐	故 何 軫 以 為 病 魅 不 信 至 歲 除 日 請 僧 授 戒 入 關 沐 
X87n1630_001:0470a15	浴易衣。獨處一室趺坐。高聲念經。及辨色悄然。兒女	浴 易 衣 獨 處 一 室 趺 坐 高 聲 念 經 及 辨 色 悄 然 兒 女 
X87n1630_001:0470a16	排室入看之。已卒。頂熱灼手。軫以僧禮塟。塔在荊州	排 室 入 看 之 已 卒 頂 熱 灼 手 軫 以 僧 禮 塟 塔 在 荊 州 
X87n1630_001:0470a17	北郭。	北 郭 
X87n1630_001:0470a18	王殷	王 殷 
X87n1630_001:0470a19	蜀左營卒王殷。常讀金剛經。不茹葷飲酒。為賞設庫	蜀 左 營 卒 王 殷 常 讀 金 剛 經 不 茹 葷 飲 酒 為 賞 設 庫 
X87n1630_001:0470a20	子。前後為人誤。累合死者數四。皆非意得免。至太和	子 前 後 為 人 誤 累 合 死 者 數 四 皆 非 意 得 免 至 太 和 
X87n1630_001:0470a21	四年。郭釗司空鎮蜀。郭性嚴急。小不如意皆死。王殷	四 年 郭 釗 司 空 鎮 蜀 郭 性 嚴 急 小 不 如 意 皆 死 王 殷 
X87n1630_001:0470a22	因呈綿纈。郭嫌其惡弱。令袒背將斃之。郭有番狗。隨	因 呈 綿 纈 郭 嫌 其 惡 弱 令 袒 背 將 斃 之 郭 有 番 狗 隨 
X87n1630_001:0470a23	郭臥起。非使宅人。逢之輒噬。忽吠數聲。立抱王殷背。	郭 臥 起 非 使 宅 人 逢 之 輒 噬 忽 吠 數 聲 立 抱 王 殷 背 
X87n1630_001:0470a24	駈逐不去。郭異之。怒遂解。	駈 逐 不 去 郭 異 之 怒 遂 解 
X87n1630_001:0470b01	趙安	趙 安 
X87n1630_001:0470b02	郭司空離蜀之年。有百姓趙安。常念金剛經。因行野	郭 司 空 離 蜀 之 年 有 百 姓 趙 安 常 念 金 剛 經 因 行 野 
X87n1630_001:0470b03	外。見衣一樸遺墓側。安以無主。遂持還。至家言於妻	外 見 衣 一 樸 遺 墓 側 安 以 無 主 遂 持 還 至 家 言 於 妻 
X87n1630_001:0470b04	子。隣人即告官趙盜物。捕送。縣賊曹怒其不承認。以	子 隣 人 即 告 官 趙 盜 物 捕 送 縣 賊 曹 怒 其 不 承 認 以 
X87n1630_001:0470b05	大關挾脛折三段。後令杖脊。杖下輒折。吏意其有他	大 關 挾 脛 折 三 段 後 令 杖 脊 杖 下 輒 折 吏 意 其 有 他 
X87n1630_001:0470b06	術問之唯念金剛經。及申郭。郭亦異之。判放。及歸其	術 問 之 唯 念 金 剛 經 及 申 郭 郭 亦 異 之 判 放 及 歸 其 
X87n1630_001:0470b07	妻云。某日聞君經函中震裂數聲。懼不敢發。安乃馳	妻 云 某 日 聞 君 經 函 中 震 裂 數 聲 懼 不 敢 發 安 乃 馳 
X87n1630_001:0470b08	視之。帶斷軸折。紙盡破裂。安今見在。	視 之 帶 斷 軸 折 紙 盡 破 裂 安 今 見 在 
X87n1630_001:0470b09	王翰	王 翰 
X87n1630_001:0470b10	太和五年。漢州什邡縣百姓王翰。常在市。日逐小利。	太 和 五 年 漢 州 什 邡 縣 百 姓 王 翰 常 在 市 日 逐 小 利 
X87n1630_001:0470b11	忽暴卒。經三日。却活云。冥中有十六人。同被追。十五	忽 暴 卒 經 三 日 却 活 云 冥 中 有 十 六 人 同 被 追 十 五 
X87n1630_001:0470b12	人散配他處。翰獨至一司。見一青衫少年。稱是己姪。	人 散 配 他 處 翰 獨 至 一 司 見 一 青 衫 少 年 稱 是 己 姪 
X87n1630_001:0470b13	為冥官廳子。遂引見推典。又云。是己兄貌。皆不相類。	為 冥 官 廳 子 遂 引 見 推 典 又 云 是 己 兄 貌 皆 不 相 類 
X87n1630_001:0470b14	其兄語云。有冤牛一頭訴爾。燒畬枉燒殺之爾。又曾	其 兄 語 云 有 冤 牛 一 頭 訴 爾 燒 畬 枉 燒 殺 之 爾 又 曾 
X87n1630_001:0470b15	賣竹與殺狗人作箜篌。殺狗兩頭。狗亦訴爾。爾今名	賣 竹 與 殺 狗 人 作 箜 篌 殺 狗 兩 頭 狗 亦 訴 爾 爾 今 名 
X87n1630_001:0470b16	未係死籍。猶可以免。為作何功德。翰欲為設齋及寫	未 係 死 籍 猶 可 以 免 為 作 何 功 德 翰 欲 為 設 齋 及 寫 
X87n1630_001:0470b17	法華經金光明經。皆曰不可。乃請曰。持金剛經日七	法 華 經 金 光 明 經 皆 曰 不 可 乃 請 曰 持 金 剛 經 日 七 
X87n1630_001:0470b18	遍與之。其兄喜曰足矣。及活遂捨業出家。今在什邡	遍 與 之 其 兄 喜 曰 足 矣 及 活 遂 捨 業 出 家 今 在 什 邡 
X87n1630_001:0470b19	縣。	縣 
X87n1630_001:0470b20	高涉	高 涉 
X87n1630_001:0470b21	太和七年冬。給事中李公石。為太原行軍司馬。孔目	太 和 七 年 冬 給 事 中 李 公 石 為 太 原 行 軍 司 馬 孔 目 
X87n1630_001:0470b22	官高涉因宿使院。至鼕鼕鼓起時。詣隣房。忽遇一人	官 高 涉 因 宿 使 院 至 鼕 鼕 鼓 起 時 詣 隣 房 忽 遇 一 人 
X87n1630_001:0470b23	長六尺餘。呼曰。行軍喚爾。涉遂行。行梢遲。其人自後	長 六 尺 餘 呼 曰 行 軍 喚 爾 涉 遂 行 行 梢 遲 其 人 自 後 
X87n1630_001:0470b24	拓之。不覺向北約行數十里。至野外漸入一谷底。後	拓 之 不 覺 向 北 約 行 數 十 里 至 野 外 漸 入 一 谷 底 後 
X87n1630_001:0470c01	上一山。至頂四望。邑屋盡眼下至。一曹司所追者呼	上 一 山 至 頂 四 望 邑 屋 盡 眼 下 至 一 曹 司 所 追 者 呼 
X87n1630_001:0470c02	云。追高涉。到其中。人多衣朱綠。當案者。似崔行信郎	云 追 高 涉 到 其 中 人 多 衣 朱 綠 當 案 者 似 崔 行 信 郎 
X87n1630_001:0470c03	中判云。付司對。復引出至一處。數百人露坐與猪羊	中 判 云 付 司 對 復 引 出 至 一 處 數 百 人 露 坐 與 猪 羊 
X87n1630_001:0470c04	雜處。領至一人前。乃涉妹婿杜則也。逆謂涉曰。君初	雜 處 領 至 一 人 前 乃 涉 妹 婿 杜 則 也 逆 謂 涉 曰 君 初 
X87n1630_001:0470c05	得書乎時。作新人局。遣某買羊四口記得否。今被相	得 書 乎 時 作 新 人 局 遣 某 買 羊 四 口 記 得 否 今 被 相 
X87n1630_001:0470c06	債。備甞苦毒。涉遽云。爾時祇使市肉非羊也。則遂無	債 備 甞 苦 毒 涉 遽 云 爾 時 祇 使 市 肉 非 羊 也 則 遂 無 
X87n1630_001:0470c07	言。因見羊人立齧則逡巡。被領他去。倐忽又見一處。	言 因 見 羊 人 立 齧 則 逡 巡 被 領 他 去 倐 忽 又 見 一 處 
X87n1630_001:0470c08	露架方梁。梁上釘大鐵環。有數百人。皆持刀以繩。繫	露 架 方 梁 梁 上 釘 大 鐵 環 有 數 百 人 皆 持 刀 以 繩 繫 
X87n1630_001:0470c09	人頭。牽入環中。刳剔之。涉懼走出。但念金剛經。倏忽	人 頭 牽 入 環 中 刳 剔 之 涉 懼 走 出 但 念 金 剛 經 倏 忽 
X87n1630_001:0470c10	逢舊相識楊演云。李說尚書時。杖殺賊李英道。為劫	逢 舊 相 識 楊 演 云 李 說 尚 書 時 杖 殺 賊 李 英 道 為 劫 
X87n1630_001:0470c11	賊事已。於諸處受生三十年。今却訴前事。君常記得	賊 事 已 於 諸 處 受 生 三 十 年 今 却 訴 前 事 君 常 記 得 
X87n1630_001:0470c12	否。涉辭以年幼不省。又遇舊典段怡先與涉為義兄	否 涉 辭 以 年 幼 不 省 又 遇 舊 典 段 怡 先 與 涉 為 義 兄 
X87n1630_001:0470c13	弟。逢涉云。先念金剛經莫廢忘否。向來所見。未是極	弟 逢 涉 云 先 念 金 剛 經 莫 廢 忘 否 向 來 所 見 未 是 極 
X87n1630_001:0470c14	苦處。勉樹善業。今得還。乃經之力。因送至家。如夢。死	苦 處 勉 樹 善 業 今 得 還 乃 經 之 力 因 送 至 家 如 夢 死 
X87n1630_001:0470c15	已經宿。向所拓處。數日青腫。	已 經 宿 向 所 拓 處 數 日 青 腫 
X87n1630_001:0470c16	豐州烽子	豐 州 烽 子 
X87n1630_001:0470c17	永泰初。豐州烽子。暮出為党項縛。入西蕃易馬。蕃將	永 泰 初 豐 州 烽 子 暮 出 為 党 項 縛 入 西 蕃 易 馬 蕃 將 
X87n1630_001:0470c18	令穴肩骨。貫以皮索。以馬數百蹄配之。經半歲。馬息	令 穴 肩 骨 貫 以 皮 索 以 馬 數 百 蹄 配 之 經 半 歲 馬 息 
X87n1630_001:0470c19	一倍蕃。將賞以羊革數百。因轉近牙帳贊普子愛其	一 倍 蕃 將 賞 以 羊 革 數 百 因 轉 近 牙 帳 贊 普 子 愛 其 
X87n1630_001:0470c20	了事。遂令執纛左右有剩肉餘酪與之。又居半年。因	了 事 遂 令 執 纛 左 右 有 剩 肉 餘 酪 與 之 又 居 半 年 因 
X87n1630_001:0470c21	與酪肉悲泣不食。贊普問之云。有老母。頻夜夢見贊	與 酪 肉 悲 泣 不 食 贊 普 問 之 云 有 老 母 頻 夜 夢 見 贊 
X87n1630_001:0470c22	普頗仁。聞之悵然。夜召帳中語云。蕃法嚴無放還。例	普 頗 仁 聞 之 悵 然 夜 召 帳 中 語 云 蕃 法 嚴 無 放 還 例 
X87n1630_001:0470c23	我與爾馬有力者兩匹。於某道縱爾歸無言我也。烽	我 與 爾 馬 有 力 者 兩 匹 於 某 道 縱 爾 歸 無 言 我 也 烽 
X87n1630_001:0470c24	子得馬極騁俱乏死。遂晝潛夜走。數日後。為刺傷足	子 得 馬 極 騁 俱 乏 死 遂 晝 潛 夜 走 數 日 後 為 刺 傷 足 
X87n1630_001:0471a01	倒磧中。忽有風吹物。窸窣過其前。因攬之褁足。有頃	倒 磧 中 忽 有 風 吹 物 窸 窣 過 其 前 因 攬 之 褁 足 有 頃 
X87n1630_001:0471a02	不復痛。試起步走如故。經信宿方。及豐州界。歸家母	不 復 痛 試 起 步 走 如 故 經 信 宿 方 及 豐 州 界 歸 家 母 
X87n1630_001:0471a03	尚存。悲喜曰。自失爾。我唯念金剛經。寢食不廢。以祈	尚 存 悲 喜 曰 自 失 爾 我 唯 念 金 剛 經 寢 食 不 廢 以 祈 
X87n1630_001:0471a04	見爾。今果其誓因。取經拜之。縫斷亡數幅。不知其由。	見 爾 今 果 其 誓 因 取 經 拜 之 縫 斷 亡 數 幅 不 知 其 由 
X87n1630_001:0471a05	子因道磧中傷足事。毋令解足視之。所褁瘡物。乃數	子 因 道 磧 中 傷 足 事 毋 令 解 足 視 之 所 褁 瘡 物 乃 數 
X87n1630_001:0471a06	幅經也。其瘡亦愈。	幅 經 也 其 瘡 亦 愈 
X87n1630_001:0471a07	王孝廉	王 孝 廉 
X87n1630_001:0471a08	大曆中。太原偷馬賊誣一王孝廉同情。拷掠旬日。苦	大 曆 中 太 原 偷 馬 賊 誣 一 王 孝 廉 同 情 拷 掠 旬 日 苦 
X87n1630_001:0471a09	極強服。推吏疑其冤。未即具獄。其人惟念金剛經。其	極 強 服 推 吏 疑 其 冤 未 即 具 獄 其 人 惟 念 金 剛 經 其 
X87n1630_001:0471a10	聲哀切。晝夜不息。忽一日有竹。兩節墜獄中。轉至於	聲 哀 切 晝 夜 不 息 忽 一 日 有 竹 兩 節 墜 獄 中 轉 至 於 
X87n1630_001:0471a11	(廣記作止其)前。他囚爭取之。獄卒意藏刃。破視內。有字兩	 廣 記 作 止 其 前 他 囚 爭 取 之 獄 卒 意 藏 刃 破 視 內 有 字 兩 
X87n1630_001:0471a12	行。云法尚應捨何況非法。書蹟甚工。賊首悲悔。具承	行 云 法 尚 應 捨 何 況 非 法 書 蹟 甚 工 賊 首 悲 悔 具 承 
X87n1630_001:0471a13	以匿嫌誣之(廣記作舊嫌)。	以 匿 嫌 誣 之 廣 記 作 舊 嫌 
X87n1630_001:0471a15	金剛經鳩異(終)	金 剛 經 鳩 異 終 
