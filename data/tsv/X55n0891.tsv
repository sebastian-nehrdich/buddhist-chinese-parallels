X55n0891_001:0409b06	 八識規矩頌略說序	 八 識 規 矩 頌 略 說 序 
X55n0891_001:0409b08	雜華云。心佛眾生三無差別。海眼又曰。地水火風空	雜 華 云 心 佛 眾 生 三無差別 海 眼 又 曰 地水火風 空 
X55n0891_001:0409b09	見識。七大本然。唯本然心者。非內非外而內外十虗。	見 識 七 大 本 然 唯 本 然 心 者 非 內 非 外 而 內 外 十 虗 
X55n0891_001:0409b10	無促無延而促延一念。移塵沙劫於食頃。布華藏海	無 促 無 延 而 促 延 一 念 移 塵 沙 劫 於 食 頃 布 華 藏 海 
X55n0891_001:0409b11	於毛端。三千世界頓起乎目前。百億法身直證乎當	於 毛 端 三千世界 頓 起 乎 目 前 百 億 法 身 直 證 乎 當 
X55n0891_001:0409b12	下。碎塵點剎而不可窮其形。攡色銷空而未足昭乎	下 碎 塵 點 剎 而 不 可 窮 其 形 攡 色 銷 空 而 未 足 昭 乎 
X55n0891_001:0409b13	性。故性性者無性了無性以緣生。形形者無形悟無	性 故 性 性 者 無 性 了 無 性 以 緣 生 形 形 者 無 形 悟 無 
X55n0891_001:0409b14	形而性寂。是則形形之形。形不可形。性性之性。性不	形 而 性 寂 是 則 形 形 之 形 形 不 可 形 性 性 之 性 性 不 
X55n0891_001:0409b15	可性。性不可性。亦性性已。形不可形。亦形形已。唯無	可 性 性 不 可 性 亦 性 性 已 形 不 可 形 亦 形 形 已 唯 無 
X55n0891_001:0409b16	形無性者真不可以形性求。亦豈可以無形無性得	形 無 性 者 真 不 可 以 形 性 求 亦 豈 可 以 無 形 無 性 得 
X55n0891_001:0409b17	也耶。有假赤幟於明心見性者。天下引領而從之。予	也 耶 有 假 赤 幟 於 明 心 見 性 者 天 下 引 領 而 從 之 予 
X55n0891_001:0409b18	固不知其然。夫心性何物也。固與我同耶。固與我異	固 不 知 其 然 夫 心 性 何 物 也 固 與 我 同 耶 固 與 我 異 
X55n0891_001:0409b19	耶。固與我亦同亦異非同非異耶。同則不可謂之見。	耶 固 與 我 亦 同 亦 異 非 同 非 異 耶 同 則 不 可 謂 之 見 
X55n0891_001:0409b20	異則不可謂之性。性可見。他物耳。性不可見。其如見	異 則 不 可 謂 之 性 性 可 見 他 物 耳 性 不 可 見 其 如 見 
X55n0891_001:0409b21	性何。明心類乎是。心若不明。非真心也。而明之奚益。	性 何 明 心 類 乎 是 心 若 不 明 非 真 心 也 而 明 之 奚 益 
X55n0891_001:0409b22	非真心而明之。是自妄也。奚其明。曰明見非我。心性	非 真 心 而 明 之 是 自 妄 也 奚 其 明 曰 明 見 非 我 心 性 
X55n0891_001:0409b23	非彼。非彼即我。非我即彼。彼我如如。一無間矣。無間	非 彼 非 彼 即 我 非 我 即 彼 彼 我 如 如 一 無 間 矣 無 間 
X55n0891_001:0409b24	則明。明無所明。無所則見。見無所見。隳四論。黜百是。	則 明 明 無 所 明 無 所 則 見 見 無 所 見 隳 四 論 黜 百 是 
X55n0891_001:0409c01	是之謂真見真明。此亦義家之習譚師心者也。惡乎	是 之 謂 真 見 真 明 此 亦 義 家 之 習 譚 師 心 者 也 惡 乎 
X55n0891_001:0409c02	可。真明真見者明見而已。孰為之思議。古聖賢之證	可 真 明 真 見 者 明 見 而 已 孰 為 之 思 議 古 聖 賢 之 證 
X55n0891_001:0409c03	此者。示之以名相。建之以規矩。名相規矩者。其心性	此 者 示 之 以 名 相 建 之 以 規 矩 名 相 規 矩 者 其 心 性 
X55n0891_001:0409c04	之鑑耶。其即心性耶。按圖者不可索驥。膠柱者不可	之 鑑 耶 其 即 心 性 耶 按 圖 者 不 可 索 驥 膠 柱 者 不 可 
X55n0891_001:0409c05	鼓瑟。唯忘其毛色。喪其絃徽。獨發於天者即馬見馬。	鼓 瑟 唯 忘 其 毛 色 喪 其 絃 徽 獨 發 於 天 者 即 馬 見 馬 
X55n0891_001:0409c06	即瑟知瑟。是亦難已。莊周所謂萬世而一遇者且暮	即 瑟 知 瑟 是 亦 難 已 莊 周 所 謂 萬 世 而 一 遇 者 且 暮 
X55n0891_001:0409c07	遇之耶。八識規矩頌。八識心之規矩名相也。名相毛	遇 之 耶 八 識 規 矩 頌 八 識 心 之 規 矩 名 相 也 名 相 毛 
X55n0891_001:0409c08	色也。必欲搣而毛色以求馬。不亦愚乎。昔天親見瑜	色 也 必 欲 搣 而 毛 色 以 求 馬 不 亦 愚 乎 昔 天 親 見 瑜 
X55n0891_001:0409c09	伽論。百軸萬言皆詮心語。憂末世機劣好簡。約為唯	伽 論 百 軸 萬 言 皆 詮 心 語 憂 末 世 機 劣 好 簡 約 為 唯 
X55n0891_001:0409c10	識三十頌。護法諸師論而釋之。望海分波汪洋莫測。	識 三 十 頌 護 法 諸 師 論 而 釋 之 望 海 分 波 汪 洋 莫 測 
X55n0891_001:0409c11	有唐奘三藏。即唯識論義出為八識頌。凡四十八句。	有 唐 奘 三 藏 即 唯 識 論 義 出 為 八 識 頌 凡 四 十 八 句 
X55n0891_001:0409c12	體集施頌也。文簡義深。寔為逗機之作。吾人聞之。復	體 集 施 頌 也 文 簡 義 深 寔 為 逗 機 之 作 吾 人 聞 之 復 
X55n0891_001:0409c13	若存若亡。悲夫。是盡欲搣毛色以求馬也。且人之生	若 存 若 亡 悲 夫 是 盡 欲 搣 毛 色 以 求 馬 也 且 人 之 生 
X55n0891_001:0409c14	也。有依正。有倫類。上下左右。其主持者其誰耶。莫不	也 有 依 正 有 倫 類 上 下 左 右 其 主 持 者 其 誰 耶 莫 不 
X55n0891_001:0409c15	曰吾心性也。吾神化也。是六師語也。是夢中占夢。夢	曰 吾 心 性 也 吾 神 化 也 是 六 師 語 也 是 夢 中 占 夢 夢 
X55n0891_001:0409c16	復作夢。夢夢無窮之見也。八識頌則不然。第一義諦	復 作 夢 夢 夢 無 窮 之 見 也 八 識 頌 則 不 然 第一義諦 
X55n0891_001:0409c17	中聖言量也。統萬法之樞始也。自奘而後。亦有釋其	中 聖 言 量 也 統 萬 法 之 樞 始 也 自 奘 而 後 亦 有 釋 其 
X55n0891_001:0409c18	文而明也者。脣非所明而明之。彌不明也。我朝正德	文 而 明 也 者 脣 非 所 明 而 明 之 彌 不 明 也 我 朝 正 德 
X55n0891_001:0409c19	間有大法師泰公。起而明之。於是探玄之士。始有明	間 有 大 法 師 泰 公 起 而 明 之 於 是 探 玄 之 士 始 有 明 
X55n0891_001:0409c20	其明者。而性學者流。彼之為相。亟欲割其河而飲其	其 明 者 而 性 學 者 流 彼 之 為 相 亟 欲 割 其 河 而 飲 其 
X55n0891_001:0409c21	水也。惑哉。嗟乎。即心性之規矩。以規心性亦近矣。吾	水 也 惑 哉 嗟 乎 即 心 性 之 規 矩 以 規 心 性 亦 近 矣 吾 
X55n0891_001:0409c22	人尤難之。則心性果難明也已。好易者見其難明。乃	人 尤 難 之 則 心 性 果 難 明 也 已 好 易 者 見 其 難 明 乃 
X55n0891_001:0409c23	竊比曹溪。舍佛語心而不信。盡欲捫空弄影。執無明	竊 比 曹 溪 舍 佛 語 心 而 不 信 盡 欲 捫 空 弄 影 執 無 明 
X55n0891_001:0409c24	窟為最上乘。以生死根為妙覺。排如來修證為漸門。	窟 為 最 上 乘 以 生 死 根 為 妙 覺 排 如 來 修 證 為 漸 門 
X55n0891_001:0410a01	認方便機緣為頓教。埋偽根於正道。籠世眼於當年。	認 方 便 機 緣 為 頓 教 埋 偽 根 於 正 道 籠 世 眼 於 當 年 
X55n0891_001:0410a02	呵責聖賢。效顰臨濟。捉水泡以當明珠。棄旃檀而求	呵 責 聖 賢 效 顰 臨 濟 捉 水 泡 以 當 明 珠 棄 旃 檀 而 求 
X55n0891_001:0410a03	火木。甚至白衣說偈。黃口談禪。當斯時也。藥發病亂。	火 木 甚 至 白 衣 說 偈 黃 口 談 禪 當 斯 時 也 藥 發 病 亂 
X55n0891_001:0410a04	天下皆惑。縱有弘經開士。護法	天 下 皆 惑 縱 有 弘 經 開 士 護 法 
X55n0891_001:0410a05	王臣。亦末如之何也。噫。或之使。莫之為。予固不知其	王 臣 亦 末 如 之 何 也 噫 或 之 使 莫 之 為 予 固 不 知 其 
X55n0891_001:0410a06	然也。不知其然而然之者。是愈不知其然也。予又何	然 也 不 知 其 然 而 然 之 者 是 愈 不 知 其 然 也 予 又 何 
X55n0891_001:0410a07	知。是於八識頌有所取。因略而辨焉。辨也者。有不見	知 是 於 八 識 頌 有 所 取 因 略 而 辨 焉 辨 也 者 有 不 見 
X55n0891_001:0410a08	也。是果有辨也耶。是果無辨也耶。唯心佛眾生三而	也 是 果 有 辨 也 耶 是 果 無 辨 也 耶 唯 心 佛 眾 生 三 而 
X55n0891_001:0410a09	已矣。庸詎乎辨。唯心佛眾生三而已矣。庸詎乎無辨。	已 矣 庸 詎 乎 辨 唯 心 佛 眾 生 三 而 已 矣 庸 詎 乎 無 辨 
X55n0891_001:0410a10	是亦不得已也已。	是 亦 不 得 已 也 已 
X55n0891_001:0410a11	萬曆己丑佛成道日度門釋正誨識於衡陽華藥山	萬 曆 己 丑 佛 成 道 日 度 門 釋 正 誨 識 於 衡 陽 華 藥 山 
X55n0891_001:0410a12	大藏閣中	大 藏 閣 中 
X55n0891_001:0410a18	八識規矩頌略說	八 識 規 矩 頌 略 說 
X55n0891_001:0410a20	三藏法師　玄奘　輯頌	三藏法師 玄 奘 輯 頌 
X55n0891_001:0410a21	度門釋　正誨　略說	度 門 釋 正 誨 略 說 
X55n0891_001:0410a22	頌四章。章十二句。每章前八句頌有漏識。後四句	頌 四 章 章 十 二 句 每 章 前 八 句 頌 有 漏 識 後 四 句 
X55n0891_001:0410a23	頌無漏智。	頌 無 漏 智 
X55n0891_001:0410a24	頌曰。	頌 曰 
X55n0891_001:0410b01	　性境現量通三性　　眼耳身三二地居	 性 境 現 量 通 三 性 眼 耳 身 三 二 地 居 
X55n0891_001:0410b02	　徧行別境善十一　　中二大八貪瞋癡	 徧 行 別 境 善 十 一 中 二 大 八 貪 瞋 癡 
X55n0891_001:0410b03	　五識同依淨色根　　九緣七八好相隣	 五 識 同 依 淨 色 根 九 緣 七 八 好 相 隣 
X55n0891_001:0410b04	　合三離二觀塵世　　愚者難分識與根	 合 三 離 二 觀 塵 世 愚 者 難 分 識 與 根 
X55n0891_001:0410b05	　變相觀空唯後得　　果中猶自不詮真	 變 相 觀 空 唯 後 得 果 中 猶 自 不 詮 真 
X55n0891_001:0410b06	　圓明初發成無漏　　三類分身息苦輪	 圓 明 初 發 成 無 漏 三 類 分 身 息 苦 輪 
X55n0891_001:0410b07	性境下第一章頌前五識。性。實體也。境。境界也。即	性 境 下 第 一 章 頌 前 五 識 性 實 體 也 境 境 界 也 即 
X55n0891_001:0410b08	第八識中相分。故謂之實境。第八識中有見相二	第 八 識 中 相 分 故 謂 之 實 境 第 八 識 中 有 見 相 二 
X55n0891_001:0410b09	分。即楞嚴如來藏中地水火風空見識七大也。地	分 即 楞 嚴 如 來 藏 中 地水火風 空 見 識 七 大 也 地 
X55n0891_001:0410b10	等五大是相分。而有親疎。在身即親相分。身外者	等 五 大 是 相 分 而 有 親 疎 在 身 即 親 相 分 身 外 者 
X55n0891_001:0410b11	皆疎相分也。後二大即見分。今前五識是阿賴耶	皆 疎 相 分 也 後 二 大 即 見 分 今 前 五 識 是 阿 賴 耶 
X55n0891_001:0410b12	之見分。無計度分別。其所對之境。即阿賴耶之相	之 見 分 無 計度分別 其 所 對 之 境 即 阿 賴 耶 之 相 
X55n0891_001:0410b13	分。故謂之體實相分境。如眼見色。不假計度。不待	分 故 謂 之 體 實 相 分 境 如 眼 見 色 不 假 計 度 不 待 
X55n0891_001:0410b14	名言。即知是色。又名離言自相境。自相者。即心之	名 言 即 知 是 色 又 名 離 言 自 相 境 自 相 者 即 心 之 
X55n0891_001:0410b15	自相也。又有二種變。一因緣變。二分別變。如眼與	自 相 也 又 有 二 種 變 一 因 緣 變 二 分 別 變 如 眼 與 
X55n0891_001:0410b16	色為緣。生於眼識。識即緣色。不假第二念計度。故	色 為 緣 生 於 眼 識 識 即 緣 色 不 假 第 二 念 計 度 故 
X55n0891_001:0410b17	前五與第八。皆因緣變緣境。以不待能緣之心。分	前 五 與 第 八 皆 因 緣 變 緣 境 以 不 待 能 緣 之 心 分 
X55n0891_001:0410b18	別而有。故曰性境。其分別變。如第六意識。分別影	別 而 有 故 曰 性 境 其 分 別 變 如 第六意識 分 別 影 
X55n0891_001:0410b19	相。起諸計度。緣獨影帶質二境。如後辨。量。謂量度。	相 起 諸 計 度 緣 獨 影 帶 質 二 境 如 後 辨 量 謂 量 度 
X55n0891_001:0410b20	其義有三。謂現量。比量。非量。現則現前明了。一見	其 義 有 三 謂 現 量 比 量 非 量 現 則 現 前 明 了 一 見 
X55n0891_001:0410b21	便知。不假比計。緣性境故。比者。比度。有宗因喻三	便 知 不 假 比 計 緣 性 境 故 比 者 比 度 有 宗 因 喻 三 
X55n0891_001:0410b22	支。比度真者為真比量。比度不真為似比量。似比	支 比 度 真 者 為 真 比 量 比 度 不 真 為 似 比 量 似 比 
X55n0891_001:0410b23	即非量也。前五無比非。故曰現量。三性謂善惡無	即 非 量 也 前 五 無 比 非 故 曰 現 量 三 性 謂 善 惡 無 
X55n0891_001:0410b24	記三也。以五識非恒審思量。轉變不常。故善等三	記 三 也 以 五 識 非 恒 審 思 量 轉 變 不 常 故 善 等 三 
X55n0891_001:0410c01	性俱通。眼耳身三二地居者。謂三界分為九地。一	性 俱 通 眼 耳 身 三 二 地 居 者 謂 三 界 分 為 九 地 一 
X55n0891_001:0410c02	欲界獨名五趣雜居地。二色界四地。謂初禪離生	欲 界 獨 名 五 趣 雜 居 地 二 色 界 四 地 謂 初 禪 離 生 
X55n0891_001:0410c03	喜樂地。二禪定生喜樂地。三禪離喜妙樂地。四禪	喜 樂 地 二 禪 定生喜樂地 三 禪 離喜妙樂 地 四 禪 
X55n0891_001:0410c04	捨念清淨地。三無色界亦四地。一空無邊處地。二	捨 念 清 淨 地 三 無 色 界 亦 四 地 一 空無邊處地 二 
X55n0891_001:0410c05	識無邊處地。三無所有處地。四非非想處地。是謂	識無邊處地 三 無所有處地 四 非非想處 地 是 謂 
X55n0891_001:0410c06	三界合為九地。五識中鼻舌二識。但居於初地。謂	三 界 合 為 九 地 五 識 中 鼻 舌 二 識 但 居 於 初 地 謂 
X55n0891_001:0410c07	欲界是五趣雜居。故五識俱起。至色界初禪。是第	欲 界 是 五 趣 雜 居 故 五 識 俱 起 至 色 界 初 禪 是 第 
X55n0891_001:0410c08	二地。無段食故。舌識不起。無雜穢故。鼻識不生。第	二 地 無 段 食 故 舌 識 不 起 無 雜 穢 故 鼻 識 不 生 第 
X55n0891_001:0410c09	二地中既鼻舌二識不起。故唯眼耳身三識居之。	二 地 中 既 鼻 舌 二 識 不 起 故 唯 眼 耳 身 三 識 居 之 
X55n0891_001:0410c10	至第三地。以定生故。眼耳身三識亦不起也。非全	至 第 三 地 以 定 生 故 眼 耳 身 三 識 亦 不 起 也 非 全 
X55n0891_001:0410c11	無識。但定力持之。故不起耳。故前五於因中無力。	無 識 但 定 力 持 之 故 不 起 耳 故 前 五 於 因 中 無 力 
X55n0891_001:0410c12	不能成智。徧行別境善十一。中二大八。貪瞋癡者。	不 能 成 智 徧 行 別 境 善 十 一 中 二 大 八 貪 瞋 癡 者 
X55n0891_001:0410c13	五識中心所也。名心所者有三義。一恒依心起。二	五 識 中 心 所 也 名 心 所 者 有 三 義 一 恒 依 心 起 二 
X55n0891_001:0410c14	與心相應。三繫屬於心。共五十一種。分為六位。一	與 心 相 應 三 繫 屬 於 心 共 五 十 一 種 分 為 六 位 一 
X55n0891_001:0410c15	徧行。二別境。三善心。四根本惑。五隨惑。六不定。徧	徧 行 二 別 境 三 善 心 四 根 本 惑 五 隨 惑 六 不 定 徧 
X55n0891_001:0410c16	行有五。一作意。二觸。三受。四想。五思。別境有五。謂	行 有 五 一 作 意 二 觸 三 受 四 想 五 思 別 境 有 五 謂 
X55n0891_001:0410c17	欲解念定慧。善有十一。頌曰。善謂信慚愧。無貪等	欲 解 念 定 慧 善 有 十 一 頌 曰 善 謂 信 慚 愧 無 貪 等 
X55n0891_001:0410c18	三根。勤安不放逸。行捨及不害。根本惑有六。謂貪	三 根 勤 安 不 放 逸 行 捨 及 不 害 根 本 惑 有 六 謂 貪 
X55n0891_001:0410c19	瞋癡慢疑不正見。隨惑有二十。頌曰。隨煩惱謂忿。	瞋 癡 慢 疑 不 正 見 隨 惑 有 二 十 頌 曰 隨 煩 惱 謂 忿 
X55n0891_001:0410c20	恨覆惱嫉慳。謟誑與害憍。無慚及無愧。掉舉與昏	恨 覆 惱 嫉 慳 謟 誑 與 害 憍 無 慚 及 無 愧 掉 舉 與 昏 
X55n0891_001:0410c21	沉。不信併懈怠。放逸及失念。散亂不正知。忿等十	沉 不 信 併 懈 怠 放 逸 及 失 念 散 亂 不 正 知 忿 等 十 
X55n0891_001:0410c22	為小隨。慚愧二為中隨。掉等八為大隨。不定有四。	為 小 隨 慚 愧 二 為 中 隨 掉 等 八 為 大 隨 不 定 有 四 
X55n0891_001:0410c23	頌曰。不定謂悔眠。尋伺二各二。五識於六位。但闕	頌 曰 不 定 謂 悔 眠 尋 伺 二 各 二 五 識 於 六 位 但 闕 
X55n0891_001:0410c24	不定。於前五位中。徧行別境善三位全具。染位中。	不 定 於 前 五 位 中 徧 行 別 境 善 三 位 全 具 染 位 中 
X55n0891_001:0411a01	具根本惑三。謂貪瞋癡。具中隨二。謂無慚無愧。具	具 根 本 惑 三 謂 貪 瞋 癡 具 中 隨 二 謂 無慚無愧 具 
X55n0891_001:0411a02	大隨八。即掉舉等共三十四心所。徧行者。謂三性。	大 隨 八 即 掉 舉 等 共 三 十 四 心 所 徧 行 者 謂 三 性 
X55n0891_001:0411a03	九地。八識。一切時俱徧也。別境。謂欲等五。各別緣	九 地 八 識 一 切 時 俱 徧 也 別 境 謂 欲 等 五 各 別 緣 
X55n0891_001:0411a04	境。根本中慢等三。計度而起。故前五不具。小隨亦	境 根 本 中 慢 等 三 計 度 而 起 故 前 五 不 具 小 隨 亦 
X55n0891_001:0411a05	然。謂根本者生隨眠故。隨者隨根本位差別等流	然 謂 根 本 者 生 隨 眠 故 隨 者 隨 根 本 位 差 別 等 流 
X55n0891_001:0411a06	性故。隨有小中大。及諸心所。各有體性業用。如泰	性 故 隨 有 小 中 大 及 諸 心 所 各 有 體 性 業 用 如 泰 
X55n0891_001:0411a07	師註。及百法論廣解。今且略辨綱領。令攝心者。易	師 註 及 百 法 論 廣 解 今 且 略 辨 綱 領 令 攝 心 者 易 
X55n0891_001:0411a08	受持也。五識同依淨色根九緣七八好相隣者。前	受 持 也 五 識 同 依 淨 色 根 九 緣 七 八 好 相 隣 者 前 
X55n0891_001:0411a09	五識依色根得名。六七八依功用受稱。如第六分	五 識 依 色 根 得 名 六 七 八 依 功 用 受 稱 如 第 六 分 
X55n0891_001:0411a10	別。第七思量。第八含藏。皆心之功用也。淨色者。謂	別 第 七 思 量 第 八 含 藏 皆 心 之 功 用 也 淨 色 者 謂 
X55n0891_001:0411a11	浮塵根中有勝義根。清淨無染。是第八中白淨無	浮 塵 根 中 有 勝 義 根 清 淨 無 染 是 第 八 中 白 淨 無 
X55n0891_001:0411a12	記性。故曰淨色。眼識依九緣生起。耳識依八緣。鼻	記 性 故 曰 淨 色 眼 識 依 九 緣 生 起 耳 識 依 八 緣 鼻 
X55n0891_001:0411a13	舌身三識各依七緣。意識依五緣。七與第八皆四	舌 身 三 識 各 依 七 緣 意 識 依 五 緣 七 與 第 八 皆 四 
X55n0891_001:0411a14	緣生起也。頌但云前五所依之緣。故謂九七八緣	緣 生 起 也 頌 但 云 前 五 所 依 之 緣 故 謂 九 七 八 緣 
X55n0891_001:0411a15	相隣而生也。唯識論曰。眼識九緣生。耳識唯從八。	相 隣 而 生 也 唯 識 論 曰 眼 識 九 緣 生 耳 識 唯 從 八 
X55n0891_001:0411a16	鼻舌身三七。後三五三四。若加等無間。從頭各增	鼻 舌 身 三 七 後 三 五 三 四 若 加 等 無 間 從 頭 各 增 
X55n0891_001:0411a17	一。九緣者。一空。二明。三根。四境。五作意。六分別依。	一 九 緣 者 一 空 二 明 三 根 四 境 五 作 意 六 分 別 依 
X55n0891_001:0411a18	七染淨依。八根本依。九種子也。作意。即徧行中一	七 染 淨 依 八 根 本 依 九 種 子 也 作 意 即 徧 行 中 一 
X55n0891_001:0411a19	也。分別。即第六識。由前五以第六為分別依。六以	也 分 別 即 第 六 識 由 前 五 以 第 六 為 分 別 依 六 以 
X55n0891_001:0411a20	前五為明了門。染淨依即第七識。由第七末那執	前 五 為 明 了 門 染 淨 依 即 第 七 識 由 第 七 末 那 執 
X55n0891_001:0411a21	我。令第六有漏中念念成染也。由第七末那不執	我 令 第 六 有 漏 中 念 念 成 染 也 由 第 七 末 那 不 執 
X55n0891_001:0411a22	我。令第六入雙空觀。念念成淨也。根本依。即第八	我 令 第 六 入 雙 空 觀 念 念 成 淨 也 根 本 依 即 第 八 
X55n0891_001:0411a23	識。能生前七枝末。故曰根本。種子依。即諸識親生	識 能 生 前 七 枝 末 故 曰 根 本 種 子 依 即 諸 識 親 生 
X55n0891_001:0411a24	種子。乃諸識各別現行熏習而成者。如眼之現行	種 子 乃 諸 識 各 別 現 行 熏 習 而 成 者 如 眼 之 現 行 
X55n0891_001:0411b01	熏習眼家種子。眼家種子復生眼家現行。如是現	熏 習 眼 家 種 子 眼 家 種 子 復 生 眼 家 現 行 如 是 現 
X55n0891_001:0411b02	行與種子。相續不斷。餘識亦然。眼則九緣全具。故	行 與 種 子 相續不斷 餘 識 亦 然 眼 則 九 緣 全 具 故 
X55n0891_001:0411b03	曰眼識九緣生。耳唯八者。不用明緣。鼻舌身三是	曰 眼 識 九 緣 生 耳 唯 八 者 不 用 明 緣 鼻 舌 身 三 是 
X55n0891_001:0411b04	合中有知。不用空明二緣。故曰唯七。第六即分別。	合 中 有 知 不 用 空 明 二 緣 故 曰 唯 七 第 六 即 分 別 
X55n0891_001:0411b05	以第七染淨依為根。故但具五緣。謂根境作意根	以 第 七 染 淨 依 為 根 故 但 具 五 緣 謂 根 境 作 意 根 
X55n0891_001:0411b06	本種子也。第七以根本依為根境。故但有三緣。謂	本 種 子 也 第 七 以 根 本 依 為 根 境 故 但 有 三 緣 謂 
X55n0891_001:0411b07	種子作意根境。名則有四。以根境合為一。故唯三。	種 子 作 意 根 境 名 則 有 四 以 根 境 合 為 一 故 唯 三 
X55n0891_001:0411b08	是依彼第八見分為根。復轉緣第八相分為境。故	是 依 彼 第 八 見 分 為 根 復 轉 緣 第 八 相 分 為 境 故 
X55n0891_001:0411b09	謂第七依彼轉緣彼也。第八具四緣。一根即第七	謂 第 七 依 彼 轉 緣 彼 也 第 八 具 四 緣 一 根 即 第 七 
X55n0891_001:0411b10	末那。二境即根身器界。三作意即動念者。四種子	末 那 二 境 即 根 身 器 界 三 作 意 即 動 念 者 四 種 子 
X55n0891_001:0411b11	即無始熏成者。是謂八識依緣多少也。又等無間	即 無 始 熏 成 者 是 謂 八 識 依 緣 多 少 也 又 等 無 間 
X55n0891_001:0411b12	緣者。即諸識中前滅後生。前引後排相續無間者。	緣 者 即 諸 識 中 前 滅 後 生 前 引 後 排 相 續 無 間 者 
X55n0891_001:0411b13	八識中法爾各有一無間緣。又開則有十。合則唯	八 識 中 法 爾 各 有 一 無 間 緣 又 開 則 有 十 合 則 唯 
X55n0891_001:0411b14	四。一親因緣即種子。二所緣緣即境。三增上緣即	四 一 親 因 緣 即 種 子 二 所 緣 緣 即 境 三 增 上 緣 即 
X55n0891_001:0411b15	九中空明等七。四無間緣即諸識中無間引起者。	九 中 空 明 等 七 四 無 間 緣 即 諸 識 中 無 間 引 起 者 
X55n0891_001:0411b16	問諸契經廣明諸緣有何義也。答三界萬法唯心	問 諸 契 經 廣 明 諸 緣 有 何 義 也 答 三 界 萬 法 唯 心 
X55n0891_001:0411b17	現起。其能現心不出八種。其八種心各從緣生。緣	現 起 其 能 現 心 不 出 八 種 其 八 種 心 各 從 緣 生 緣 
X55n0891_001:0411b18	不自緣。心動緣起。心不自心。緣會心生。故心句非	不 自 緣 心 動 緣 起 心 不 自 心 緣 會 心 生 故 心 句 非 
X55n0891_001:0411b19	心句。緣句非緣句。心之與緣是不二法。聖教廣明。	心 句 緣 句 非 緣 句 心 之 與 緣 是 不 二 法 聖 教 廣 明 
X55n0891_001:0411b20	人不體究。或棄海認漚。或離波求水。只益戲論。悲	人 不 體 究 或 棄 海 認 漚 或 離 波 求 水 只 益 戲 論 悲 
X55n0891_001:0411b21	哉。合三離二觀塵世等者。謂鼻舌身三境合方知。	哉 合 三 離 二 觀 塵 世 等 者 謂 鼻 舌 身 三 境 合 方 知 
X55n0891_001:0411b22	眼耳二識離中取境。觀即知覺也。塵世即境也。根	眼 耳 二 識 離 中 取 境 觀 即 知 覺 也 塵 世 即 境 也 根 
X55n0891_001:0411b23	之與識似互有知。故小乘不知根識。各有種子現	之 與 識 似 互 有 知 故 小 乘 不 知 根 識 各 有 種 子 現 
X55n0891_001:0411b24	行。以為根識互相生也。根但白淨色照境而已。識	行 以 為 根 識 互 相 生 也 根 但 白 淨 色 照 境 而 已 識 
X55n0891_001:0411c01	必明了分別。二家種現熏習不同。二乘人未斷所	必 明 了 分 別 二 家 種 現 熏 習 不 同 二 乘 人 未 斷 所 
X55n0891_001:0411c02	知障。於法不明。故名愚者。五根乃色法。即第八親	知 障 於 法 不 明 故 名 愚 者 五 根 乃 色 法 即 第 八 親 
X55n0891_001:0411c03	相分。具執受二義。是白淨無記性。五識乃心法。即	相 分 具 執 受 二 義 是 白 淨 無 記 性 五 識 乃 心 法 即 
X55n0891_001:0411c04	第八見分。三性皆具。故與根不同。如楞嚴以門喻	第 八 見 分 三 性 皆 具 故 與 根 不 同 如 楞 嚴 以 門 喻 
X55n0891_001:0411c05	根。以人喻識。不同明矣。上八句頌前五識在有漏	根 以 人 喻 識 不 同 明 矣 上 八 句 頌 前 五 識 在 有 漏 
X55n0891_001:0411c06	位中。以現量心。緣相分境。依四種緣。起三十四心	位 中 以 現 量 心 緣 相 分 境 依 四 種 緣 起 三 十 四 心 
X55n0891_001:0411c07	所。通乎三性。居止於三界下二地中。是謂前五識。	所 通 乎 三 性 居 止 於 三 界 下 二 地 中 是 謂 前 五 識 
X55n0891_001:0411c08	有漏規矩相狀也。下四句。發明無漏位中。即前五	有 漏 規 矩 相 狀 也 下 四 句 發 明 無 漏 位 中 即 前 五 
X55n0891_001:0411c09	識轉而為智。問。智與識俱是知覺。何必用轉。答轉	識 轉 而 為 智 問 智 與 識 俱 是 知 覺 何 必 用 轉 答 轉 
X55n0891_001:0411c10	者。返本之謂也。一切眾生雖有知覺。向外分別流	者 返 本 之 謂 也 一 切 眾 生 雖 有 知 覺 向 外 分 別 流 
X55n0891_001:0411c11	而不返。遂使情生智隔。想變體殊。若能返本忘情	而 不 返 遂 使 情 生 智 隔 想 變 體 殊 若 能 返 本 忘 情 
X55n0891_001:0411c12	則識銷智現。智與識迷悟耳。自凡情中來謂之識。	則 識 銷 智 現 智 與 識 迷 悟 耳 自 凡 情 中 來 謂 之 識 
X55n0891_001:0411c13	自聖性中出謂之智。迷則用情。悟則用智。用情者	自 聖 性 中 出 謂 之 智 迷 則 用 情 悟 則 用 智 用 情 者 
X55n0891_001:0411c14	滯。用智者通。滯則凡夫。通則聖人。故經云。凡夫賢	滯 用 智 者 通 滯 則 凡 夫 通 則 聖 人 故 經 云 凡 夫 賢 
X55n0891_001:0411c15	聖人。平等無高下。但在心垢滅。取證如反掌。智有	聖 人 平 等 無 高 下 但 在 心 垢 滅 取 證 如 反 掌 智 有 
X55n0891_001:0411c16	因果。權實。根本後得。前五識果成智用。是後得也	因 果 權 實 根 本 後 得 前 五 識 果 成 智 用 是 後 得 也 
X55n0891_001:0411c17	變相觀空唯後得等。古人以前五因中隨第六轉	變 相 觀 空 唯 後 得 等 古 人 以 前 五 因 中 隨 第 六 轉 
X55n0891_001:0411c18	成無漏。變帶俗諦相分之境。以觀真空。今頌家意	成 無 漏 變 帶 俗 諦 相 分 之 境 以 觀 真 空 今 頌 家 意 
X55n0891_001:0411c19	云變相觀空唯是後得智。果後方顯。前五既唯後	云 變 相 觀 空 唯 是 後 得 智 果 後 方 顯 前 五 既 唯 後 
X55n0891_001:0411c20	得。因中必不轉也。又前五既後得智。必不親緣真	得 因 中 必 不 轉 也 又 前 五 既 後 得 智 必 不 親 緣 真 
X55n0891_001:0411c21	如。以後得智有差別故。故云果中猶自不詮真也。	如 以 後 得 智 有 差 別 故 故 云 果 中 猶 自 不 詮 真 也 
X55n0891_001:0411c22	有師云。前五識相見二分。是徧計性。因中轉成無	有 師 云 前 五 識 相 見 二 分 是 徧 計 性 因 中 轉 成 無 
X55n0891_001:0411c23	漏能變相緣如。至果上五識自證分是依他起性	漏 能 變 相 緣 如 至 果 上 五 識 自 證 分 是 依他起性 
X55n0891_001:0411c24	轉成無漏。能親緣真如。亦似有理。但五識只能成	轉 成 無 漏 能 親 緣 真 如 亦 似 有 理 但 五 識 只 能 成 
X55n0891_001:0412a01	後得智。故頌用唯後得三字。因果二計俱破。問。前	後 得 智 故 頌 用 唯 後 得 三 字 因 果 二 計 俱 破 問 前 
X55n0891_001:0412a02	五識既唯後得。於果上何時方轉。何所利用。答。第	五 識 既 唯 後 得 於 果 上 何 時 方 轉 何 所 利 用 答 第 
X55n0891_001:0412a03	八大圓鏡智初開發時。彼前五識即成無漏現三	八 大圓鏡智 初 開 發 時 彼 前 五 識 即 成 無 漏 現 三 
X55n0891_001:0412a04	類身。應差別機於三界中息苦輪也。前五識竟。	類 身 應 差 別 機 於 三 界 中 息 苦 輪 也 前 五 識 竟 
X55n0891_001:0412a05	頌曰。	頌 曰 
X55n0891_001:0412a06	　三性三量通三境　　三界輪時易可知	 三 性 三 量 通 三 境 三 界 輪 時 易 可 知 
X55n0891_001:0412a07	　相應心所五十一　　善惡臨時別配之	 相 應 心 所 五 十 一 善 惡 臨 時 別 配 之 
X55n0891_001:0412a08	　性界受三恒轉易　　根隨信等總相連	 性 界 受 三 恒 轉 易 根 隨 信 等 總 相 連 
X55n0891_001:0412a09	　動身發語獨為最　　引滿能招業力牽	 動 身 發 語 獨 為 最 引 滿 能 招 業 力 牽 
X55n0891_001:0412a10	　發起初心歡喜地　　俱生猶自現纏眠	 發 起 初 心 歡 喜 地 俱 生 猶 自 現 纏 眠 
X55n0891_001:0412a11	　遠行地後純無漏　　觀察圓明照大千	 遠 行 地 後 純 無 漏 觀 察 圓 明 照 大 千 
X55n0891_001:0412a12	三性下。第二章。頌意識也。第六意識乃一身之主。	三 性 下 第 二 章 頌 意 識 也 第六意識 乃 一 身 之 主 
X55n0891_001:0412a13	內依七八。外依五門。二乘人不知有七八二識。但	內 依 七 八 外 依 五 門 二 乘 人 不 知 有 七 八 二 識 但 
X55n0891_001:0412a14	執此第六為主人公。以此識有為法中最殊勝故。	執 此 第 六 為 主 人 公 以 此 識 有 為 法 中 最 殊 勝 故 
X55n0891_001:0412a15	諸性量境俱通。五十一心所全具也。三性者。善性	諸 性 量 境 俱 通 五 十 一 心 所 全 具 也 三 性 者 善 性 
X55n0891_001:0412a16	惡性無記性。無記者。於善惡二性無可記別。三量	惡 性 無 記 性 無 記 者 於 善 惡 二 性 無 可 記 別 三 量 
X55n0891_001:0412a17	者。三種心量也。現。則顯現。如前五識緣性境也。比。	者 三 種 心 量 也 現 則 顯 現 如 前 五 識 緣 性 境 也 比 
X55n0891_001:0412a18	則比度。緣帶質境。非量者。謬生量度也。以意識有	則 比 度 緣 帶 質 境 非 量 者 謬 生 量 度 也 以 意 識 有 
X55n0891_001:0412a19	五。故通三量。五者。一定中獨頭意識。緣定中性境。	五 故 通 三 量 五 者 一 定 中 獨 頭 意 識 緣 定 中 性 境 
X55n0891_001:0412a20	二散位獨頭意識。緣受所引色。是帶質境。三夢中	二 散 位 獨 頭 意 識 緣 受所引色 是 帶 質 境 三 夢 中 
X55n0891_001:0412a21	獨頭意識。緣夢中獨影境。四明了意識。與前五識	獨 頭 意 識 緣 夢 中 獨 影 境 四 明 了 意 識 與 前 五 識 
X55n0891_001:0412a22	同緣五塵性境。五亂意識。緣病中獨影境。定中明	同 緣 五 塵 性 境 五 亂 意 識 緣 病 中 獨 影 境 定 中 明 
X55n0891_001:0412a23	了是現。餘皆比非。或云明了通三。俟考。三境者。性	了 是 現 餘 皆 比 非 或 云 明 了 通 三 俟 考 三 境 者 性 
X55n0891_001:0412a24	境。獨影境。帶質境也。論云。性境不隨心。獨影唯從	境 獨 影 境 帶 質 境 也 論 云 性 境 不 隨 心 獨 影 唯 從 
X55n0891_001:0412b01	見。帶質通情本。性種等隨應。性境。乃八識由相分。	見 帶 質 通 情 本 性 種 等 隨 應 性 境 乃 八 識 由 相 分 
X55n0891_001:0412b02	不從見分心。分別而起。故曰不隨心。盖即本識心	不 從 見 分 心 分 別 而 起 故 曰 不 隨 心 盖 即 本 識 心 
X55n0891_001:0412b03	中。實有體相者。所謂體實相分境也。有二類。一離	中 實 有 體 相 者 所 謂 體 實 相 分 境 也 有 二 類 一 離 
X55n0891_001:0412b04	言。二假說。離言得其體。假說會其相也。獨影境者。	言 二 假 說 離 言 得 其 體 假 說 會 其 相 也 獨 影 境 者 
X55n0891_001:0412b05	獨從分別變起有二。一無質獨影。全無實體獨有	獨 從 分 別 變 起 有 二 一 無 質 獨 影 全 無 實 體 獨 有 
X55n0891_001:0412b06	影相。如空華病夢等境。全是見分生起。二有質獨	影 相 如 空 華 病 夢 等 境 全 是 見 分 生 起 二 有 質 獨 
X55n0891_001:0412b07	影。因過去五塵落卸影子。如水月鏡相等境。此二	影 因 過 去 五 塵 落 卸 影 子 如 水 月 鏡 相 等 境 此 二 
X55n0891_001:0412b08	獨影俱不離見分。分別心起。故曰獨影唯從見也。	獨 影 俱 不 離 見 分 分 別 心 起 故 曰 獨 影 唯 從 見 也 
X55n0891_001:0412b09	帶質境者。帶謂連帶。質謂形質。有真似二類。心與	帶 質 境 者 帶 謂 連 帶 質 謂 形 質 有 真 似 二 類 心 與 
X55n0891_001:0412b10	心連帶而起者謂之真。心與色連帶而起者謂之	心 連 帶 而 起 者 謂 之 真 心 與 色 連 帶 而 起 者 謂 之 
X55n0891_001:0412b11	似。如第七識緣第八識。其能所皆心。以其二故。故	似 如 第 七 識 緣 第 八 識 其 能 所 皆 心 以 其 二 故 故 
X55n0891_001:0412b12	有連帶之相。此相無體。全從能所二心兩頭連帶	有 連 帶 之 相 此 相 無 體 全 從 能 所 二 心 兩 頭 連 帶 
X55n0891_001:0412b13	生起。故曰以心緣心真帶質。中間相分兩頭生。問。	生 起 故 曰 以 心 緣 心 真 帶 質 中 間 相 分 兩 頭 生 問 
X55n0891_001:0412b14	此與無質獨影何異。答。無質獨影不假所緣。唯於	此 與 無 質 獨 影 何 異 答 無 質 獨 影 不 假 所 緣 唯 於 
X55n0891_001:0412b15	見分心上忽現病境空華等也。似者如第六識。緣	見 分 心 上 忽 現 病 境 空 華 等 也 似 者 如 第 六 識 緣 
X55n0891_001:0412b16	過去境。是以心緣色。其中相分。亦似能所二法連	過 去 境 是 以 心 緣 色 其 中 相 分 亦 似 能 所 二 法 連 
X55n0891_001:0412b17	帶而起。然色境無知實無生起但從能緣之心一	帶 而 起 然 色 境 無 知 實 無 生 起 但 從 能 緣 之 心 一 
X55n0891_001:0412b18	頭而起。故曰以心緣色似帶質中間相分一頭生。	頭 而 起 故 曰 以 心 緣 色 似 帶 質 中 間 相 分 一 頭 生 
X55n0891_001:0412b19	此二帶質通乎七八。故頌謂通情本也。情即末那。	此 二 帶 質 通 乎 七 八 故 頌 謂 通 情 本 也 情 即 末 那 
X55n0891_001:0412b20	本即賴耶。性種等隨應者。性謂三性。種謂種子。等。	本 即 賴 耶 性 種 等 隨 應 者 性 謂 三 性 種 謂 種 子 等 
X55n0891_001:0412b21	謂等界繫。三科。異熟。共有五法。一性境。是三性中	謂 等 界 繫 三 科 異 熟 共 有 五 法 一 性 境 是 三 性 中 
X55n0891_001:0412b22	無記性。故不隨見分心通三性。二性境。是相分境。	無 記 性 故 不 隨 見 分 心 通 三 性 二 性 境 是 相 分 境 
X55n0891_001:0412b23	自有種生。故不隨見分種上。三性境。是欲界五塵	自 有 種 生 故 不 隨 見 分 種 上 三 性 境 是 欲 界 五 塵 
X55n0891_001:0412b24	實境。故不隨見分心通上界七地。四性境。是三科	實 境 故 不 隨 見 分 心 通 上 界 七 地 四 性 境 是 三 科 
X55n0891_001:0412c01	中五塵境。故不隨見分通三科。五性境。是異熟中	中 五 塵 境 故 不 隨 見 分 通 三 科 五 性 境 是 異 熟 中 
X55n0891_001:0412c02	相分。故不隨見分通異熟心。是以五法推性境不	相 分 故 不 隨 見 分 通 異 熟 心 是 以 五 法 推 性 境 不 
X55n0891_001:0412c03	隨分別心也。獨影唯從見者。亦以五法推之。一謂	隨 分 別 心 也 獨 影 唯 從 見 者 亦 以 五 法 推 之 一 謂 
X55n0891_001:0412c04	獨影境有分別。唯從見分善惡二性起。不從無記	獨 影 境 有 分 別 唯 從 見 分 善 惡 二 性 起 不 從 無 記 
X55n0891_001:0412c05	性起。二謂獨影唯從見分種生。不從相分種生。三	性 起 二 謂 獨 影 唯 從 見 分 種 生 不 從 相 分 種 生 三 
X55n0891_001:0412c06	界繫。四三科。五異熟。皆約見分說獨影可知。帶質	界 繫 四 三 科 五 異 熟 皆 約 見 分 說 獨 影 可 知 帶 質 
X55n0891_001:0412c07	通情本者。亦於五法中。論其通義。故曰性種等五	通 情 本 者 亦 於 五 法 中 論 其 通 義 故 曰 性 種 等 五 
X55n0891_001:0412c08	法。隨三境而應之也。第六通三境者。即與前五同	法 隨 三 境 而 應 之 也 第 六 通 三 境 者 即 與 前 五 同 
X55n0891_001:0412c09	時意識。一見境時。不假作解即得境相。是為性境。	時 意 識 一 見 境 時 不 假 作 解 即 得 境 相 是 為 性 境 
X55n0891_001:0412c10	緣心心所。是帶質境。緣無體法是獨影境。三界輪	緣 心 心 所 是 帶 質 境 緣 無 體 法 是 獨 影 境 三 界 輪 
X55n0891_001:0412c11	時易可知者。意識是生死輪迴中作業主。於諸識	時 易 可 知 者 意 識 是 生死輪迴 中 作 業 主 於 諸 識 
X55n0891_001:0412c12	中。動身發語最為殊勝。其相麤顯。於三界中易為	中 動 身 發 語 最 為 殊 勝 其 相 麤 顯 於 三 界 中 易 為 
X55n0891_001:0412c13	輪轉。故曰可知。具五十一心所。如前已出。此五十	輪 轉 故 曰 可 知 具 五 十 一 心 所 如 前 已 出 此 五 十 
X55n0891_001:0412c14	一心所。乃心之相應而起者。各有體性業用。隨三	一 心 所 乃 心 之 相 應 而 起 者 各 有 體 性 業 用 隨 三 
X55n0891_001:0412c15	性善惡之境。臨時發現。與心相應。故曰各配之。其	性 善 惡 之 境 臨 時 發 現 與 心 相 應 故 曰 各 配 之 其 
X55n0891_001:0412c16	三性三界三受。及根本。隨眠。信等善十一。恒隨心	三 性 三 界 三 受 及 根 本 隨 眠 信 等 善 十 一 恒 隨 心 
X55n0891_001:0412c17	所等轉易不常。相連而起。以第六動身發語獨為	所 等 轉 易 不 常 相 連 而 起 以 第 六 動 身 發 語 獨 為 
X55n0891_001:0412c18	最故也。引滿能招業力牽者。引謂牽引。滿謂滿足。	最 故 也 引 滿 能 招 業 力 牽 者 引 謂 牽 引 滿 謂 滿 足 
X55n0891_001:0412c19	第六有力能引起餘識造業。又能滿足餘識業因。	第 六 有 力 能 引 起 餘 識 造 業 又 能 滿 足 餘 識 業 因 
X55n0891_001:0412c20	又能將業招引後果。至於果上。業力愈勝。牽而不	又 能 將 業 招 引 後 果 至 於 果 上 業 力 愈 勝 牽 而 不 
X55n0891_001:0412c21	息。故有輪迴。故曰引滿能招業力牽。	息 故 有 輪 迴 故 曰 引 滿 能 招 業 力 牽 
X55n0891_001:0412c22	發起初心下。謂意識至初地初心。用二空觀智。斷	發 起 初 心 下 謂 意 識 至 初 地 初 心 用 二 空 觀 智 斷 
X55n0891_001:0412c23	分別二障。使識根不起。而無漏智方現。然俱生二	分 別 二 障 使 識 根 不 起 而 無 漏 智 方 現 然 俱 生 二 
X55n0891_001:0412c24	障猶存。二障者。煩惱所知也。煩惱。又名通惑。三乘	障 猶 存 二 障 者 煩惱所知 也 煩 惱 又 名 通 惑 三 乘 
X55n0891_001:0413a01	同斷故。所知地上別斷。故曰別惑。二乘心外有法	同 斷 故 所 知 地 上 別 斷 故 曰 別 惑 二 乘 心 外 有 法 
X55n0891_001:0413a02	於所知上不明。故曰障。此二障有麤細。分別心起	於 所 知 上 不 明 故 曰 障 此 二 障 有 麤 細 分 別 心 起 
X55n0891_001:0413a03	者麤。與身俱生任運起者細。故前五至初地斷分	者 麤 與 身 俱 生 任 運 起 者 細 故 前 五 至 初 地 斷 分 
X55n0891_001:0413a04	別。至七地用雙空觀。令末那識歸種子位。方得俱	別 至 七 地 用 雙 空 觀 令 末 那 識 歸 種 子 位 方 得 俱 
X55n0891_001:0413a05	生二障不現。而無漏智方純。成妙觀察智。故曰。觀	生 二 障 不 現 而 無 漏 智 方 純 成 妙觀察智 故 曰 觀 
X55n0891_001:0413a06	察圓明照大千也。	察 圓 明 照 大 千 也 
X55n0891_001:0413a07	頌曰。	頌 曰 
X55n0891_001:0413a08	　帶質有覆通情本　　隨緣執我量為非	 帶 質 有 覆 通 情 本 隨 緣 執 我 量 為 非 
X55n0891_001:0413a09	　八大徧行別境慧　　貪癡我見慢相隨	 八 大 徧 行 別 境 慧 貪 癡 我 見 慢 相 隨 
X55n0891_001:0413a10	　恒審思量我相隨　　有情日夜鎮昏迷	 恒 審 思 量 我 相 隨 有 情 日 夜 鎮 昏 迷 
X55n0891_001:0413a11	　四惑八大相應起　　六轉呼為染淨依	 四 惑 八 大 相 應 起 六 轉 呼 為 染 淨 依 
X55n0891_001:0413a12	　極喜初心平等性　　無功用行我恒摧	 極 喜 初 心 平 等 性 無 功 用 行 我 恒 摧 
X55n0891_001:0413a13	　如來現起他受用　　十地菩薩所被機	 如 來 現 起 他 受 用 十地菩薩 所 被 機 
X55n0891_001:0413a14	帶質下。第三章。頌第七識也。前六種識各依緣生	帶 質 下 第 三 章 頌 第 七 識 也 前 六 種 識 各 依 緣 生 
X55n0891_001:0413a15	本無自性。此識乃第六之根。有覆無記性。依本識	本 無 自 性 此 識 乃 第 六 之 根 有覆無記 性 依 本 識 
X55n0891_001:0413a16	見分起。還緣本識相分之質。故曰帶質境。情。謂見	見 分 起 還 緣 本 識 相 分 之 質 故 曰 帶 質 境 情 謂 見 
X55n0891_001:0413a17	分。即七六。本。謂本識。即第八。以所緣八中見分。執	分 即 七 六 本 謂 本 識 即 第 八 以 所 緣 八 中 見 分 執 
X55n0891_001:0413a18	為自內我。其我非我。故曰非量。恒恒心所。審而思	為 自 內 我 其 我 非 我 故 曰 非 量 恒 恒 心 所 審 而 思 
X55n0891_001:0413a19	之。執我不捨。一切有情。從此日夜昏迷。以有根本	之 執 我 不 捨 一切有情 從 此 日 夜 昏 迷 以 有 根 本 
X55n0891_001:0413a20	四惑。八種隨眠。相應而起故也。六識呼此為染淨	四 惑 八 種 隨 眠 相 應 而 起 故 也 六 識 呼 此 為 染 淨 
X55n0891_001:0413a21	依。以第六依此。執我成染。空我為淨。故此與六。同	依 以 第 六 依 此 執 我 成 染 空 我 為 淨 故 此 與 六 同 
X55n0891_001:0413a22	初地轉。論曰分別二障極喜無。六七俱生地地除。	初 地 轉 論 曰 分 別 二 障 極 喜 無 六 七 俱 生 地 地 除 
X55n0891_001:0413a23	第七修道除種現。金剛道後總皆無。由第六識入	第 七 修 道 除 種 現 金 剛 道 後 總 皆 無 由 第 六 識 入 
X55n0891_001:0413a24	雙空觀。故於初地初心令第七不起。故論云。單執	雙 空 觀 故 於 初 地 初 心 令 第 七 不 起 故 論 云 單 執 
X55n0891_001:0413b01	末那居種位。平等性智不現前。雙執末那歸種位。	末 那 居 種 位 平等性智 不 現 前 雙 執 末 那 歸 種 位 
X55n0891_001:0413b02	平等性智方現前。種位。即第八。以末那種位。藏在	平等性智 方 現 前 種 位 即 第 八 以 末 那 種 位 藏 在 
X55n0891_001:0413b03	第八中故。居者居住。歸者歸藏。由七不執我故。平	第 八 中 故 居 者 居 住 歸 者 歸 藏 由 七 不 執 我 故 平 
X55n0891_001:0413b04	等性現。至於八地。任運而行。不假功用。如急舟近	等 性 現 至 於 八 地 任 運 而 行 不假功用 如 急 舟 近 
X55n0891_001:0413b05	岸不勞篙櫓。至於果上現他受用。應十地機由我	岸 不 勞 篙 櫓 至 於 果 上 現 他 受 用 應 十 地 機 由 我 
X55n0891_001:0413b06	空智觀。捨己從他。故於果上現他受用也。	空 智 觀 捨 己 從 他 故 於 果 上 現 他 受 用 也 
X55n0891_001:0413b07	頌曰。	頌 曰 
X55n0891_001:0413b08	　性唯無覆五徧行　　界地隨他業力生	 性 唯 無 覆 五 徧 行 界 地 隨 他 業 力 生 
X55n0891_001:0413b09	　二乘不了因迷執　　由此能興論主諍	 二 乘 不 了 因 迷 執 由 此 能 興 論 主 諍 
X55n0891_001:0413b10	　浩浩三藏不可窮　　淵深七浪境為風	 浩 浩 三 藏 不 可 窮 淵 深 七 浪 境 為 風 
X55n0891_001:0413b11	　受熏持種根身器　　去後來先作主公	 受 熏 持 種 根 身 器 去 後 來 先 作 主 公 
X55n0891_001:0413b12	　不動地前纔捨藏　　金剛道後異熟空	 不 動 地 前 纔 捨 藏 金 剛 道 後 異 熟 空 
X55n0891_001:0413b13	　大圓無垢同時發　　普照十方塵剎中	 大 圓 無 垢 同 時 發 普 照 十 方 塵 剎 中 
X55n0891_001:0413b14	性唯下。第四章。頌第八識。此識三相隱微。十地猶	性 唯 下 第 四 章 頌 第 八 識 此 識 三 相 隱 微 十 地 猶 
X55n0891_001:0413b15	昧。性唯無覆無記。不與煩惱善惡俱故。其性平等	昧 性 唯 無覆無記 不 與 煩 惱 善 惡 俱 故 其 性 平 等 
X55n0891_001:0413b16	無違拒故。第七歸此成平等性故。與五徧行心所	無 違 拒 故 第 七 歸 此 成 平 等 性 故 與 五 徧 行 心 所 
X55n0891_001:0413b17	相應徧一切處故。為三界九地總報之主故。隨他	相 應 徧一切處 故 為 三界九地 總 報 之 主 故 隨 他 
X55n0891_001:0413b18	第六。及諸轉識業力。任運受生。與因俱故。二乘人	第 六 及 諸 轉 識 業 力 任 運 受 生 與 因 俱 故 二 乘 人 
X55n0891_001:0413b19	不能了此。但知有六識三毒建立染淨。尚不知染	不 能 了 此 但 知 有 六 識 三 毒 建 立 染 淨 尚 不 知 染 
X55n0891_001:0413b20	淨之根。又豈知藏根之處。故論主引三經四頌之	淨 之 根 又 豈 知 藏 根 之 處 故 論 主 引 三 經 四 頌 之 
X55n0891_001:0413b21	文顯揚此識。又廣辨前七識者。只欲令人悟其淺	文 顯 揚 此 識 又 廣 辨 前 七 識 者 只 欲 令 人 悟 其 淺 
X55n0891_001:0413b22	深麤細。知此識是真妄之根本也。達摩經云。無始	深 麤 細 知 此 識 是 真 妄 之 根 本 也 達 摩 經 云 無 始 
X55n0891_001:0413b23	時來界。一切法等依。由此有諸趣。及涅槃證得。又	時 來 界 一 切 法 等 依 由 此 有 諸 趣 及 涅 槃 證 得 又 
X55n0891_001:0413b24	云。由攝藏諸法。一切種子識。故名阿賴耶。勝者我	云 由 攝 藏 諸 法 一切種子識 故 名 阿 賴 耶 勝 者 我 
X55n0891_001:0413c01	開示。深密經云。阿賴耶識甚微細。一切種子如瀑	開 示 深 密 經 云 阿賴耶識 甚 微 細 一切種子 如 瀑 
X55n0891_001:0413c02	流。我於凡愚不開演。恐彼分別執為我。楞伽云。如	流 我 於 凡 愚 不 開 演 恐 彼 分 別 執 為 我 楞 伽 云 如 
X55n0891_001:0413c03	海遇順風。起種種波浪。現前作用轉。無有間斷時。	海 遇 順 風 起 種 種 波 浪 現 前 作 用 轉 無有間斷 時 
X55n0891_001:0413c04	藏識海亦然。境界風所擊。恒起諸識浪。現前作用	藏 識 海 亦 然 境 界 風 所 擊 恒 起 諸 識 浪 現 前 作 用 
X55n0891_001:0413c05	轉。此識有三義。謂能藏所藏。我愛執藏。其深如淵。	轉 此 識 有 三 義 謂 能 藏 所 藏 我 愛 執 藏 其 深 如 淵 
X55n0891_001:0413c06	不可窺測。前七如浪。六塵境界如風。波浪相繫相	不 可 窺 測 前 七 如 浪 六 塵 境 界 如 風 波 浪 相 繫 相 
X55n0891_001:0413c07	熏習故。使此白淨無記性。能受熏持種。內根身。外	熏 習 故 使 此 白 淨 無 記 性 能 受 熏 持 種 內 根 身 外 
X55n0891_001:0413c08	器界。業力持故。相續不斷。生死去來。唯此一識而	器 界 業 力 持 故 相續不斷 生 死 去 來 唯 此 一 識 而 
X55n0891_001:0413c09	已。非謂前七。異此識而有先後去來。若前七先去	已 非 謂 前 七 異 此 識 而 有 先 後 去 來 若 前 七 先 去 
X55n0891_001:0413c10	者。去至何所。前七後來者。從何所來。以前七種子。	者 去 至 何 所 前 七 後 來 者 從 何 所 來 以 前 七 種 子 
X55n0891_001:0413c11	皆在此識中也。生則從此識中發現。死則歸復此	皆 在 此 識 中 也 生 則 從 此 識 中 發 現 死 則 歸 復 此 
X55n0891_001:0413c12	識。此識業相隨前七。似有去來。此識之性。元是白	識 此 識 業 相 隨 前 七 似 有 去 來 此 識 之 性 元 是 白 
X55n0891_001:0413c13	淨。自無生滅。悟之即如來藏。迷之即輪迴海。故頌	淨 自 無 生 滅 悟 之 即 如 來 藏 迷 之 即 輪 迴 海 故 頌 
X55n0891_001:0413c14	曰。真非真恐迷。我常不開演。自凡夫至於八地。我	曰 真 非 真 恐 迷 我 常 不 開 演 自 凡 夫 至 於 八 地 我 
X55n0891_001:0413c15	執方空。故捨藏識之名。無我愛執藏也。從八地至	執 方 空 故 捨 藏 識 之 名 無 我 愛 執 藏 也 從 八 地 至 
X55n0891_001:0413c16	等覺。為金剛道。法執方空。故無善惡異熟果也。從	等 覺 為 金 剛 道 法 執 方 空 故 無 善 惡 異 熟 果 也 從 
X55n0891_001:0413c17	等覺至佛果位中。相續執持業性方空。始能得大	等 覺 至 佛 果 位 中 相 續 執 持 業 性 方 空 始 能 得 大 
X55n0891_001:0413c18	圓滿。無二隨順。方證大圓無垢清淨心也。清淨心	圓 滿 無 二 隨 順 方 證 大 圓 無 垢 清 淨 心 也 清 淨 心 
X55n0891_001:0413c19	者。是契經所謂第九白淨識也。前八雖無明黑業	者 是 契 經 所 謂 第 九 白 淨 識 也 前 八 雖 無 明 黑 業 
X55n0891_001:0413c20	染而非淨。悟之即在纏如來藏。九則淨而非染。故	染 而 非 淨 悟 之 即 在 纏 如 來 藏 九 則 淨 而 非 染 故 
X55n0891_001:0413c21	曰白。悟之即出纏如來藏也。是以深密明第九者。	曰 白 悟 之 即 出 纏 如 來 藏 也 是 以 深 密 明 第 九 者 
X55n0891_001:0413c22	即八中之淨分。而古德亦云。約諸識門。雖一多不	即 八 中 之 淨 分 而 古 德 亦 云 約 諸 識 門 雖 一 多 不 
X55n0891_001:0413c23	定。皆是體用緣起本末相收。本是九識。末是八識。	定 皆 是 體 用 緣 起 本 末 相 收 本 是 九 識 末 是 八 識 
X55n0891_001:0413c24	從本向末。寂而常用。攝末歸本。用而常寂。寂而常	從 本 向 末 寂 而 常 用 攝 末 歸 本 用 而 常 寂 寂 而 常 
X55n0891_001:0414a01	用。故靜而不結。用而常寂。故動而不亂。靜而不結。	用 故 靜 而 不 結 用 而 常 寂 故 動 而 不 亂 靜 而 不 結 
X55n0891_001:0414a02	故真如是緣起。動而不亂。故緣起是真如。真如是	故 真 如 是 緣 起 動 而 不 亂 故 緣 起 是 真 如 真 如 是 
X55n0891_001:0414a03	緣起故。無真如不生死。即九為八。緣起是真如故。	緣 起 故 無 真 如 不 生 死 即 九 為 八 緣 起 是 真 如 故 
X55n0891_001:0414a04	無生死不真如。即八為九。無生死不真如故。法界	無 生 死 不 真 如 即 八 為 九 無 生 死 不 真 如 故 法 界 
X55n0891_001:0414a05	無生死。無真如不生死故。法界無真如。法界無生	無 生 死 無 真 如 不 生 死 故 法 界 無 真 如 法 界 無 生 
X55n0891_001:0414a06	死故。生死非雜亂。法界無真如故。真如非寂靜。生	死 故 生 死 非 雜 亂 法 界 無 真 如 故 真 如 非 寂 靜 生 
X55n0891_001:0414a07	死非雜亂。眾生即是佛。真如非寂靜。佛即是眾生。	死 非 雜 亂 眾 生 即 是 佛 真 如 非 寂 靜 佛 即 是 眾 生 
X55n0891_001:0414a08	是以法界違故。說真如是生死。即理隨情變也。法	是 以 法 界 違 故 說 真 如 是 生 死 即 理 隨 情 變 也 法 
X55n0891_001:0414a09	界順故。說生死即真如。即情成理用也。如此明時。	界 順 故 說 生 死 即 真 如 即 情 成 理 用 也 如 此 明 時 
X55n0891_001:0414a10	即情顯理。理本無生。即理蕩情。情自無性。無性則	即 情 顯 理 理 本 無 生 即 理 蕩 情 情 自 無 性 無 性 則 
X55n0891_001:0414a11	八相元空。無生則一真不住。不住故含藏妙有。本	八 相 元 空 無 生 則 一 真 不 住 不 住 故 含 藏 妙 有 本 
X55n0891_001:0414a12	空故白淨現前。是謂大圓。是謂無垢。即法華之實	空 故 白 淨 現 前 是 謂 大 圓 是 謂 無 垢 即 法 華 之 實 
X55n0891_001:0414a13	相。華嚴之法界。楞嚴之妙心。非大覺尊。其孰能證	相 華 嚴 之 法 界 楞 嚴 之 妙 心 非 大 覺 尊 其 孰 能 證 
X55n0891_001:0414a14	乎此。	乎 此 
X55n0891_001:0414a15	或問曰。眼耳鼻舌身意。有了別為六識。是人皆可	或 問 曰 眼 耳 鼻 舌 身 意 有 了 別 為 六 識 是 人 皆 可 
X55n0891_001:0414a16	知者。至於七八二識。杳然無狀。莫辨其形。何故曰。	知 者 至 於 七 八 二 識 杳 然 無 狀 莫 辨 其 形 何 故 曰 
X55n0891_001:0414a17	各有根境種子。是有為相。答。前五既依色根而有。	各 有 根 境 種 子 是 有 為 相 答 前 五 既 依 色 根 而 有 
X55n0891_001:0414a18	六豈無根。第六之根。即第七識也。又第七既生第	六 豈 無 根 第 六 之 根 即 第 七 識 也 又 第 七 既 生 第 
X55n0891_001:0414a19	六。七亦有根。根即第八也。第八亦有根。妄則以第	六 七 亦 有 根 根 即 第 八 也 第 八 亦 有 根 妄 則 以 第 
X55n0891_001:0414a20	七染汙為根。真則以第九白淨為根。故第八真妄	七 染 汙 為 根 真 則 以 第 九 白 淨 為 根 故 第 八 真 妄 
X55n0891_001:0414a21	相混。最難辨別。九則洞然朝徹。不復論根矣。是為	相 混 最 難 辨 別 九 則 洞 然 朝 徹 不 復 論 根 矣 是 為 
X55n0891_001:0414a22	無住。故曰依無住本。立一切法。於法體上一念妄	無 住 故 曰 依 無 住 本 立 一 切 法 於 法 體 上 一 念 妄 
X55n0891_001:0414a23	動。即是無明。無明與本體混雜。不二而二。即名阿	動 即 是 無 明 無 明 與 本 體 混 雜 不 二 而 二 即 名 阿 
X55n0891_001:0414a24	賴耶識。此云含藏。以含藏根身器界諸種子故。法	賴 耶 識 此 云 含 藏 以 含 藏 根 身 器 界 諸 種 子 故 法 
X55n0891_001:0414b01	爾有四分。一相分。即前五根六塵。二見分。即前六	爾 有 四 分 一 相 分 即 前 五 根 六 塵 二 見 分 即 前 六 
X55n0891_001:0414b02	種識。三自證分。即諸識之本體。四證自證分。即能	種 識 三 自 證 分 即 諸 識 之 本 體 四 證 自 證 分 即 能 
X55n0891_001:0414b03	證此本體者。含藏為總。前七為別。由第七末那妄	證 此 本 體 者 含 藏 為 總 前 七 為 別 由 第 七 末 那 妄 
X55n0891_001:0414b04	執第八中見分為自內我故。向外轉變。為六種識	執 第 八 中 見 分 為 自 內 我 故 向 外 轉 變 為 六 種 識 
X55n0891_001:0414b05	心。又執第八中相分為自外境。故轉變為五根六	心 又 執 第 八 中 相 分 為 自 外 境 故 轉 變 為 五 根 六 
X55n0891_001:0414b06	塵等法。是第七識。內則依第八以為我體。外則依	塵 等 法 是 第 七 識 內 則 依 第 八 以 為 我 體 外 則 依 
X55n0891_001:0414b07	第六以為我用。自無體用。故曰傳送識。又則前七	第 六 以 為 我 用 自 無 體 用 故 曰 傳 送 識 又 則 前 七 
X55n0891_001:0414b08	俱名轉識。如波浪故。第八獨名含藏。如大海故。海	俱 名 轉 識 如 波 浪 故 第 八 獨 名 含 藏 如 大 海 故 海 
X55n0891_001:0414b09	與波。非一非異故。前七轉識。與第八藏識。亦非一	與 波 非一非異 故 前 七 轉 識 與 第 八 藏 識 亦 非 一 
X55n0891_001:0414b10	非異。故楞伽云。藏識海常住。境界風所動。種種諸	非 異 故 楞 伽 云 藏 識 海 常 住 境 界 風 所 動 種 種 諸 
X55n0891_001:0414b11	識浪。騰躍而轉生。問。既前七如波。第八如海。只是	識 浪 騰 躍 而 轉 生 問 既 前 七 如 波 第 八 如 海 只 是 
X55n0891_001:0414b12	體一而用殊。何故八種識心。各各不同。答。體一用	體 一 而 用 殊 何 故 八 種 識 心 各各不同 答 體 一 用 
X55n0891_001:0414b13	殊。亦不可說。唯識論云。有迷唯識理者。或執外境	殊 亦 不 可 說 唯 識 論 云 有 迷 唯 識 理 者 或 執 外 境 
X55n0891_001:0414b14	如識非無。或執內識如境非有。或執諸識用別體	如 識 非 無 或 執 內 識 如 境 非 有 或 執 諸 識 用 別 體 
X55n0891_001:0414b15	同。或執離心無別心所。為遮此等種種異執。令於	同 或 執 離 心 無 別 心 所 為 遮 此 等 種 種 異 執 令 於 
X55n0891_001:0414b16	唯識深妙理中。得如實解。契經云。無有少法能生	唯 識 深 妙 理 中 得 如 實 解 契 經 云 無 有 少 法 能 生 
X55n0891_001:0414b17	餘法。但識生時。似彼相現。非異而異。則體亦不可	餘 法 但 識 生 時 似 彼 相 現 非 異 而 異 則 體 亦 不 可 
X55n0891_001:0414b18	言一。用亦不可言殊也。若一者。寧有十方凡聖尊	言 一 用 亦 不 可 言 殊 也 若 一 者 寧 有 十 方 凡 聖 尊 
X55n0891_001:0414b19	卑因果等別。誰為誰求。何法何說。故唯識言。有深	卑 因 果 等 別 誰 為 誰 求 何 法 何 說 故 唯 識 言 有 深 
X55n0891_001:0414b20	意趣。唯遮境有。識揀心空。又識言總顯。唯言但遮。	意 趣 唯 遮 境 有 識 揀 心 空 又 識 言 總 顯 唯 言 但 遮 
X55n0891_001:0414b21	總顯者。謂一切有情。各有八識。六位心所。及所變	總 顯 者 謂 一切有情 各 有 八 識 六 位 心 所 及 所 變 
X55n0891_001:0414b22	見相二分。併分位差別。及彼空理所顯真如。如是	見 相 二 分 併 分位差別 及 彼 空 理 所 顯 真 如 如 是 
X55n0891_001:0414b23	之法皆不離識。故總立識名也。唯言但遮者。謂愚	之 法 皆 不 離 識 故 總 立 識 名 也 唯 言 但 遮 者 謂 愚 
X55n0891_001:0414b24	夫執離識心外實有色等諸法。故言唯字。但遮愚	夫 執 離 識 心 外 實 有 色 等 諸 法 故 言 唯 字 但 遮 愚 
X55n0891_001:0414c01	夫見也。問。若唯有識。都無外緣。由何而生種種分	夫 見 也 問 若 唯 有 識 都 無 外 緣 由 何 而 生 種 種 分 
X55n0891_001:0414c02	別。答。論云由一切種識。如是如是變。以展轉力故。	別 答 論 云 由 一切種識 如是如是 變 以 展 轉 力 故 
X55n0891_001:0414c03	彼彼分別生。又如夢中分別。豈實有外緣。但心之	彼 彼 分 別 生 又 如 夢 中 分 別 豈 實 有 外 緣 但 心 之 
X55n0891_001:0414c04	習氣。展轉熏變。故令似有他耳。問。論云。集起名心。	習 氣 展 轉 熏 變 故 令 似 有 他 耳 問 論 云 集 起 名 心 
X55n0891_001:0414c05	思量名意。了境名識。集起為第八。集諸種子起現	思 量 名 意 了 境 名 識 集 起 為 第 八 集 諸 種 子 起 現 
X55n0891_001:0414c06	行故。思量為第七。恒審思量故。了境為前六。了境	行 故 思 量 為 第 七 恒 審 思 量 故 了 境 為 前 六 了 境 
X55n0891_001:0414c07	分明故。如此則前六名識。第七名意。第八名心。何	分 明 故 如 此 則 前 六 名 識 第 七 名 意 第 八 名 心 何 
X55n0891_001:0414c08	故八俱名識。八俱名心。答。心意識三。俱通於八。約	故 八 俱 名 識 八 俱 名 心 答 心 意 識 三 俱 通 於 八 約 
X55n0891_001:0414c09	強勝邊。故分三義。謂第八集起勝故。第七思量勝	強 勝 邊 故 分 三 義 謂 第 八 集 起 勝 故 第 七 思 量 勝 
X55n0891_001:0414c10	故。前六分別勝故。以劣從勝。故八俱名心。八俱名	故 前 六 分 別 勝 故 以 劣 從 勝 故 八 俱 名 心 八 俱 名 
X55n0891_001:0414c11	識。亦可八俱名意。以八識俱有思故。法華八王子。	識 亦 可 八 俱 名 意 以 八 識 俱 有 思 故 法 華 八 王 子 
X55n0891_001:0414c12	名八意。表在纏八識也。又按宗鏡云。三識各有十	名 八 意 表 在 纏 八 識 也 又 按 宗 鏡 云 三 識 各 有 十 
X55n0891_001:0414c13	名。第六十名者。一從根得名。名為六識。二籌量是	名 第 六 十 名 者 一 從 根 得 名 名 為 六 識 二 籌 量 是 
X55n0891_001:0414c14	非。名為意識。三能應涉塵境。名攀緣識。四能徧緣	非 名 為 意 識 三 能 應 涉 塵 境 名 攀 緣 識 四 能 徧 緣 
X55n0891_001:0414c15	五塵。名巡舊識。五念念流散。名波浪識。六能辨前	五 塵 名 巡 舊 識 五 念 念 流 散 名 波 浪 識 六 能 辨 前 
X55n0891_001:0414c16	境。名分別事識。七所在壞他。名人我識。八愛業牽	境 名 分別事識 七 所 在 壞 他 名 人 我 識 八 愛 業 牽 
X55n0891_001:0414c17	生。名四住識。九令正解不生。名煩惱障識。十感報	生 名 四 住 識 九 令 正 解 不 生 名 煩 惱 障 識 十 感 報 
X55n0891_001:0414c18	終盡。心境兩別。名分段生死識。七末那翻意。或云	終 盡 心 境 兩 別 名 分段生死 識 七 末 那 翻 意 或 云 
X55n0891_001:0414c19	執我。亦云分別。又云染污。亦有十名。一六後得名。	執 我 亦 云 分 別 又 云 染 污 亦 有 十 名 一 六 後 得 名 
X55n0891_001:0414c20	稱為七識。二根塵不會名為轉識。三不覺習氣。忽	稱 為 七 識 二 根 塵 不 會 名 為 轉 識 三 不 覺 習 氣 忽 
X55n0891_001:0414c21	然念起。名妄想識。四無間生滅。名相續識。五障理	然 念 起 名 妄 想 識 四 無 間 生 滅 名 相 續 識 五 障 理 
X55n0891_001:0414c22	不明。名無明識。六返迷從正。能斷四住煩惱。名為	不 明 名 無 明 識 六 返 迷 從 正 能 斷 四 住 煩 惱 名 為 
X55n0891_001:0414c23	解識。七與涉玄途。順理生善。名為行識。八解三界	解 識 七 與 涉 玄 途 順 理 生 善 名 為 行 識 八 解 三 界 
X55n0891_001:0414c24	生死盡是我心。更無外法。名無畏識。九照了分明。	生 死 盡 是 我 心 更 無 外 法 名 無 畏 識 九 照 了 分 明 
X55n0891_001:0415a01	如鏡現像。故名現識。十法既妄起。恃智為懷。令真	如 鏡 現 像 故 名 現 識 十 法 既 妄 起 恃 智 為 懷 令 真 
X55n0891_001:0415a02	性不顯。名智障識。阿賴耶或名種子識。能徧住持	性 不 顯 名 智 障 識 阿 賴 耶 或 名 種 子 識 能 徧 住 持 
X55n0891_001:0415a03	世出世間。諸法種子故。唯識論云。一切種子。皆本	世出世間 諸 法 種 子 故 唯 識 論 云 一切種子 皆 本 
X55n0891_001:0415a04	性有。不從熏生。由熏習力。但可增長。故曰。無始時	性 有 不 從 熏 生 由 熏 習 力 但 可 增 長 故 曰 無 始 時 
X55n0891_001:0415a05	來界。一切法所依。攝論謂法身。由聞熏四法得成。	來 界 一 切 法 所 依 攝 論 謂 法 身 由 聞 熏 四 法 得 成 
X55n0891_001:0415a06	一信樂大乘是大淨種子。二般若波羅蜜是大我	一 信 樂 大 乘 是 大 淨 種 子 二 般 若 波 羅 蜜 是 大 我 
X55n0891_001:0415a07	種子。三虗空品三昧是大樂種子。四大悲是大常	種 子 三 虗 空 品 三 昧 是 大 樂 種 子 四 大 悲 是 大 常 
X55n0891_001:0415a08	種子。此聞熏四法為四德種子。四德圓時。本識都	種 子 此 聞 熏 四 法 為 四 德 種 子 四 德 圓 時 本 識 都 
X55n0891_001:0415a09	盡。四法本有。即本有種子也。又或名異熟識。或名	盡 四 法 本 有 即 本 有 種 子 也 又 或 名 異 熟 識 或 名 
X55n0891_001:0415a10	現識。或名無沒識。或名隨眠識。復有十名。一七後	現 識 或 名 無 沒 識 或 名 隨 眠 識 復 有 十 名 一 七 後 
X55n0891_001:0415a11	得名。稱為八識。二真偽雜間。稱和合識。三蘊積諸	得 名 稱 為 八 識 二 真 偽 雜 間 稱 和 合 識 三 蘊 積 諸 
X55n0891_001:0415a12	法。名為藏識。四住持起發。名熏變識。五凡成聖名。	法 名 為 藏 識 四 住 持 起 發 名 熏 變 識 五 凡 成 聖 名 
X55n0891_001:0415a13	為出生識。六藏體無斷。名金剛智識。七體非寂亂。	為 出 生 識 六 藏 體 無 斷 名 金 剛 智 識 七 體 非 寂 亂 
X55n0891_001:0415a14	名寂滅識。八中實非假。名為體識。九藏體非迷。名	名 寂 滅 識 八 中 實 非 假 名 為 體 識 九 藏 體 非 迷 名 
X55n0891_001:0415a15	本覺識。十功德圓滿。名一切種智識。此識建立有	本 覺 識 十 功 德 圓 滿 名 一切種智 識 此 識 建 立 有 
X55n0891_001:0415a16	情無情發生染法淨法。若有知有覺則眾生界起。	情 無 情 發 生 染 法 淨 法 若 有 知 有 覺 則 眾 生 界 起 
X55n0891_001:0415a17	若無想無慮則國土緣生。因染法而六趣迴旋。隨	若 無 想 無 慮 則 國 土 緣 生 因 染 法 而 六 趣 迴 旋 隨 
X55n0891_001:0415a18	淨緣而四聖階降。可謂凡聖之本。根器之由。了此	淨 緣 而 四 聖 階 降 可 謂 凡 聖 之 本 根 器 之 由 了 此 
X55n0891_001:0415a19	識原。何法非悟。證斯心性。何境不真。可謂絕學之	識 原 何 法 非 悟 證 斯 心 性 何 境 不 真 可 謂 絕 學 之 
X55n0891_001:0415a20	門。棲神之宅。曰規矩。乃正方圓之器。喻八識心。乃	門 棲 神 之 宅 曰 規 矩 乃 正 方 圓 之 器 喻 八 識 心 乃 
X55n0891_001:0415a21	範圍三界萬法之規矩也。方圓不出規矩。萬法不	範 圍 三 界 萬 法 之 規 矩 也 方 圓 不 出 規 矩 萬 法 不 
X55n0891_001:0415a22	離八識。是八識即規矩。持業釋也。何名持業。謂八	離 八 識 是 八 識 即 規 矩 持 業 釋 也 何 名 持 業 謂 八 
X55n0891_001:0415a23	識體上。自持規矩之業用。故依相宗。作體持業用	識 體 上 自 持 規 矩 之 業 用 故 依 相 宗 作 體 持 業 用 
X55n0891_001:0415a24	釋也。相宗凡解名相。必用六離合釋者。謂合以彰	釋 也 相 宗 凡 解 名 相 必 用 六離合釋 者 謂 合 以 彰 
X55n0891_001:0415b01	其名。離以顯其相。離合釋名。事理俱顯。毫無混濫。	其 名 離 以 顯 其 相 離 合 釋 名 事 理 俱 顯 毫 無 混 濫 
X55n0891_001:0415b02	二字多字為名者。必以六離合釋之。但一字為名	二 字 多 字 為 名 者 必 以 六離合釋 之 但 一 字 為 名 
X55n0891_001:0415b03	者。非離合義。六者。一依主釋。二持業釋。三有財釋。	者 非 離 合 義 六 者 一 依 主 釋 二 持 業 釋 三 有 財 釋 
X55n0891_001:0415b04	四相違釋。五帶數釋。六隣近釋。一若以四十八句	四 相 違 釋 五 帶 數 釋 六 隣 近 釋 一 若 以 四 十 八 句 
X55n0891_001:0415b05	頌文目為八識之規矩者。是依主釋。以規矩二字	頌 文 目 為 八 識 之 規 矩 者 是 依 主 釋 以 規 矩 二 字 
X55n0891_001:0415b06	為能依之賓。八識二字為所依之主。使規矩二字。	為 能 依 之 賓 八 識 二 字 為 所 依 之 主 使 規 矩 二 字 
X55n0891_001:0415b07	有所依主。不得混濫故。是八識之規矩。非他物之	有 所 依 主 不 得 混 濫 故 是 八 識 之 規 矩 非 他 物 之 
X55n0891_001:0415b08	規矩也。二若以八識體上有規矩之用。是體持業	規 矩 也 二 若 以 八 識 體 上 有 規 矩 之 用 是 體 持 業 
X55n0891_001:0415b09	用持業釋也。以規矩二字。是義用。即顯八識之體。	用 持 業 釋 也 以 規 矩 二 字 是 義 用 即 顯 八 識 之 體 
X55n0891_001:0415b10	故從體名用。義用即歸於體也。三若以八識二字	故 從 體 名 用 義 用 即 歸 於 體 也 三 若 以 八 識 二 字 
X55n0891_001:0415b11	為有財主。規矩二字為客文。即有八識心之規矩。	為 有 財 主 規 矩 二 字 為 客 文 即 有 八 識 心 之 規 矩 
X55n0891_001:0415b12	是將他顯己有財釋也。四若以八識二字與規矩	是 將 他 顯 己 有 財 釋 也 四 若 以 八 識 二 字 與 規 矩 
X55n0891_001:0415b13	二字各有異義是兩別雙舉相違釋也。五若以八	二 字 各 有 異 義 是 兩 別 雙 舉 相 違 釋 也 五 若 以 八 
X55n0891_001:0415b14	字為數用。識字為心體。即心體上挾帶八之數量。	字 為 數 用 識 字 為 心 體 即 心 體 上 挾 帶 八 之 數 量 
X55n0891_001:0415b15	即體挾數量帶數釋也。六若以規矩頌文隣近八	即 體 挾 數 量 帶 數 釋 也 六 若 以 規 矩 頌 文 隣 近 八 
X55n0891_001:0415b16	識無言心體。故曰八識規矩。即居近隣強隣近釋	識 無 言 心 體 故 曰 八 識 規 矩 即 居 近 隣 強 隣 近 釋 
X55n0891_001:0415b17	也。故頌曰。用自及用他。自他用俱非。通二通三種。	也 故 頌 曰 用 自 及 用 他 自 他 用 俱 非 通 二 通 三 種 
X55n0891_001:0415b18	如是六種釋。謂持業但用自。依主自他俱用。有財	如 是 六 種 釋 謂 持 業 但 用 自 依 主 自 他 俱 用 有 財 
X55n0891_001:0415b19	用他。相違自他俱非。隣近通二。謂通用他。即有財	用 他 相 違 自 他 俱 非 隣 近 通 二 謂 通 用 他 即 有 財 
X55n0891_001:0415b20	隣近。通俱用。即依主隣近。帶數通三。謂通自用。即	隣 近 通 俱 用 即 依 主 隣 近 帶 數 通 三 謂 通 自 用 即 
X55n0891_001:0415b21	持業帶數。通自他俱用。即依主帶數。通用他。即有	持 業 帶 數 通 自 他 俱 用 即 依 主 帶 數 通 用 他 即 有 
X55n0891_001:0415b22	財帶數也。然則有財亦合通自他俱用。如云佛陀	財 帶 數 也 然 則 有 財 亦 合 通 自 他 俱 用 如 云 佛 陀 
X55n0891_001:0415b23	是有覺之者。分取他名故也。復有依士釋。即依主	是 有 覺 之 者 分 取 他 名 故 也 復 有 依 士 釋 即 依 主 
X55n0891_001:0415b24	分出。所依者勝。即依主。所依者劣。即依士。亦與依	分 出 所 依 者 勝 即 依 主 所 依 者 劣 即 依 士 亦 與 依 
X55n0891_001:0415c01	主同故但云六釋。問。性相二宗。有何差別。答。宗相	主 同 故 但 云 六 釋 問 性 相 二 宗 有何差別 答 宗 相 
X55n0891_001:0415c02	者。即性以譚相。縱無為法。亦有六種。如一念中有	者 即 性 以 譚 相 縱 無 為 法 亦 有 六 種 如 一 念 中 有 
X55n0891_001:0415c03	多剎那。一剎那中有多生滅。剎那者乃力士斷一	多 剎 那 一 剎 那 中 有 多 生 滅 剎 那 者 乃 力 士 斷 一 
X55n0891_001:0415c04	莖絲之時也。是以剎那中生滅相最細。故頌云。初	莖 絲 之 時 也 是 以 剎 那 中 生 滅 相 最 細 故 頌 云 初 
X55n0891_001:0415c05	生即有滅。難為愚者說。此方之機。氣大心麤。精神	生 即 有 滅 難 為 愚 者 說 此 方 之 機 氣 大 心 麤 精 神 
X55n0891_001:0415c06	莾蕩。沉埋五欲。我見欺人。不喜多聞而潛證。惟求	莾 蕩 沉 埋 五 欲 我 見 欺 人 不 喜 多 聞 而 潛 證 惟 求 
X55n0891_001:0415c07	了悟以快情。故於微細法相。多不明了。縱有明者。	了 悟 以 快 情 故 於 微 細 法 相 多 不 明 了 縱 有 明 者 
X55n0891_001:0415c08	但記其名相。配合而已。真永嘉所謂。入海算沙徒	但 記 其 名 相 配 合 而 已 真 永 嘉 所 謂 入 海 算 沙 徒 
X55n0891_001:0415c09	自困耳。宗性者。即相以明性。縱諸有為法。亦是隨	自 困 耳 宗 性 者 即 相 以 明 性 縱 諸 有 為 法 亦 是 隨 
X55n0891_001:0415c10	緣真如。無邊剎海。相相皆如。十世古今。心心不隔。	緣 真 如 無 邊 剎 海 相 相 皆 如 十 世 古 今 心 心 不 隔 
X55n0891_001:0415c11	然則非相無以顯如。非如無以融相。棄相譚性。是	然 則 非 相 無 以 顯 如 非 如 無 以 融 相 棄 相 譚 性 是 
X55n0891_001:0415c12	口說性。實不見性。棄性譚相。是口說相實不知相。	口 說 性 實 不 見 性 棄 性 譚 相 是 口 說 相 實 不 知 相 
X55n0891_001:0415c13	如一靈丹。十味藥成。棄藥求丹。不可得也。故相宗	如 一 靈 丹 十 味 藥 成 棄 藥 求 丹 不 可 得 也 故 相 宗 
X55n0891_001:0415c14	不明。性宗不徹。以不徹故。即執七識我見為佛性。	不 明 性 宗 不 徹 以 不 徹 故 即 執 七 識 我 見 為 佛 性 
X55n0891_001:0415c15	以第八識剎那中生滅相為真如。顢頇儱侗。自迷	以 第 八 識 剎 那 中 生 滅 相 為 真 如 顢 頇 儱 侗 自 迷 
X55n0891_001:0415c16	迷人。故世尊呼為可憐憫者。問。經論中。法相森羅	迷 人 故 世 尊 呼 為 可 憐 憫 者 問 經 論 中 法 相 森 羅 
X55n0891_001:0415c17	牽枝引蔓。不勝其繁。盡欲明之。只益自苦。得不為	牽 枝 引 蔓 不 勝 其 繁 盡 欲 明 之 只 益 自 苦 得 不 為 
X55n0891_001:0415c18	棄大逐末。向外馳求。答。好易惡難。乃俗士之常情。	棄 大 逐 末 向 外 馳 求 答 好 易 惡 難 乃 俗 士 之 常 情 
X55n0891_001:0415c19	離相明心。故玄學之僻見。本非末外。相實自心。法	離 相 明 心 故 玄 學 之 僻 見 本 非 末 外 相 實 自 心 法 
X55n0891_001:0415c20	爾昭然。何棄何逐。江河之水。源出濫觴。濫觴之源。	爾 昭 然 何 棄 何 逐 江 河 之 水 源 出 濫 觴 濫 觴 之 源 
X55n0891_001:0415c21	更有其源。源源不盡。以至相通。則江河之水。為源	更 有 其 源 源 源 不 盡 以 至 相 通 則 江 河 之 水 為 源 
X55n0891_001:0415c22	大矣法相雖多。不出八識。八識無體。全是真如。真	大 矣 法 相 雖 多 不 出 八 識 八 識 無 體 全 是 真 如 真 
X55n0891_001:0415c23	如隨緣如大圓鏡。一性不移萬法頓現。可謂無量	如 隨 緣 如 大 圓 鏡 一 性 不 移 萬 法 頓 現 可 謂 無 量 
X55n0891_001:0415c24	無邊契經海。一言演說盡無餘。楞伽云。凡夫無性	無 邊 契 經 海 一 言 演 說 盡 無 餘 楞 伽 云 凡 夫 無 性 
X55n0891_001:0416a01	自性第一義。作二見論。不覺識自心所現。分齊不	自 性 第 一 義 作 二 見 論 不 覺 識 自 心 所 現 分 齊 不 
X55n0891_001:0416a02	通。問。萬法唯心。唯何心。答。迷則八識歷然。悟則一	通 問 萬 法 唯 心 唯 何 心 答 迷 則 八 識 歷 然 悟 則 一 
X55n0891_001:0416a03	源清淨。問第八識至不動地。捨藏識名。摧滅我執。	源 清 淨 問 第 八 識 至 不 動 地 捨 藏 識 名 摧 滅 我 執 
X55n0891_001:0416a04	豈非因中轉成智耶。答至第八地。滅我執者。是前	豈 非 因 中 轉 成 智 耶 答 至 第 八 地 滅 我 執 者 是 前 
X55n0891_001:0416a05	六七二識。初地中。用雙空觀。破分別二執。至七地	六 七 二 識 初 地 中 用 雙 空 觀 破 分 別 二 執 至 七 地 
X55n0891_001:0416a06	後。斷俱生二執。轉成妙智。無有間雜。故於八地。令	後 斷 俱 生 二 執 轉 成 妙 智 無 有 間 雜 故 於 八 地 令 
X55n0891_001:0416a07	八識我見不起。因七地中。妙觀察智威勢強勝。故	八 識 我 見 不 起 因 七 地 中 妙觀察智 威 勢 強 勝 故 
X55n0891_001:0416a08	八地已去。不假功用。如渡舟近岸。在七地著力撑	八 地 已 去 不假功用 如 渡 舟 近 岸 在 七 地 著 力 撑 
X55n0891_001:0416a09	了一篙。後三地之岸。任運而至。非是第八識在八	了 一 篙 後 三 地 之 岸 任 運 而 至 非 是 第 八 識 在 八 
X55n0891_001:0416a10	地中。起智斷惑也。故第八識只能含藏。其做事業	地 中 起 智 斷 惑 也 故 第 八 識 只 能 含 藏 其 做 事 業 
X55n0891_001:0416a11	俱是第七。使第六統前五而為之。故第六識。業力	俱 是 第 七 使 第 六 統 前 五 而 為 之 故 第 六 識 業 力 
X55n0891_001:0416a12	殊勝。悟則放下屠刀立地成佛。迷則如箭射頃。墮	殊 勝 悟 則 放 下 屠 刀 立 地 成 佛 迷 則 如 箭 射 頃 墮 
X55n0891_001:0416a13	於惡道。問。如是則了此第六無性。全是第七意根	於 惡 道 問 如 是 則 了 此 第 六 無 性 全 是 第 七 意 根 
X55n0891_001:0416a14	執我而有。意根無性。即是含藏。含藏無性。即是白	執 我 而 有 意 根 無 性 即 是 含 藏 含 藏 無 性 即 是 白 
X55n0891_001:0416a15	淨真如。現今目前千差萬別。惑起而不知。念動而	淨 真 如 現 今 目 前 千 差 萬 別 惑 起 而 不 知 念 動 而 
X55n0891_001:0416a16	不覺。隱然如有鬼神之所驅使。而不得清淨者何	不 覺 隱 然 如 有 鬼 神 之 所 驅 使 而 不 得 清 淨 者 何 
X55n0891_001:0416a17	也。答。是亦不可強也。自無始來。無明業力熏習厚	也 答 是 亦 不 可 強 也 自 無 始 來 無 明 業 力 熏 習 厚 
X55n0891_001:0416a18	矣。山河大地。一為之變起。況區區身心耶。欲點化	矣 山 河 大 地 一 為 之 變 起 況 區 區 身 心 耶 欲 點 化 
X55n0891_001:0416a19	此虗妄身心。洎山河大地。成無上覺者。直須向法	此 虗 妄 身 心 洎 山 河 大 地 成 無 上 覺 者 直 須 向 法 
X55n0891_001:0416a20	界性中。擣篩萬法。為一念靈丹耳。夫何言。	界 性 中 擣 篩 萬 法 為 一 念 靈 丹 耳 夫 何 言 
X55n0891_001:0416a22	八識規矩頌略說(終)	八 識 規 矩 頌 略 說 終 
