T03n0184_001:0461a03	修行本起經卷上	修 行 本 起 經 卷 上 
T03n0184_001:0461a05	後漢西域三藏竺大力共康孟詳譯	後 漢 西 域 三 藏 竺 大 力 共 康 孟 詳 譯 
T03n0184_001:0461a06	現變品第一	現 變 品 第 一 
T03n0184_001:0461a07	聞如是：一時佛在迦維羅衛國，釋氏精舍尼	聞 如 是 一 時 佛 在 迦 維 羅 衛 國 釋 氏 精 舍 尼 
T03n0184_001:0461a08	拘陀樹下，與大比丘眾千二百五十人俱，皆	拘 陀 樹 下 與 大 比 丘 眾 千二百五十 人 俱 皆 
T03n0184_001:0461a09	是阿羅漢——已從先佛，淨修梵行，諸漏已盡，	是 阿 羅 漢 已 從 先 佛 淨 修 梵 行 諸漏已盡 
T03n0184_001:0461a10	意解無垢，眾智自在，曉了諸法，離於重擔，	意 解 無 垢 眾 智 自 在 曉 了 諸 法 離 於 重 擔 
T03n0184_001:0461a11	逮得所願，三處已盡，正解已解，三神滿具，	逮 得 所 願 三 處 已 盡 正 解 已 解 三 神 滿 具 
T03n0184_001:0461a12	六通已達——比丘尼眾，大伏愛等五百人；不	六 通 已 達 比 丘 尼 眾 大 伏 愛 等 五 百 人 不 
T03n0184_001:0461a13	可計諸優婆塞、優婆夷四輩；普集諸異學	可 計 諸 優 婆 塞 優 婆 夷 四 輩 普 集 諸 異 學 
T03n0184_001:0461a14	婆羅門、尼揵等不可計，都悉來會。一切諸	婆 羅 門 尼 揵 等 不 可 計 都 悉 來 會 一 切 諸 
T03n0184_001:0461a15	四天王、忉利天王、炎天王、兜術天王、尼	四 天 王 忉 利 天 王 炎 天 王 兜 術 天 王 尼 
T03n0184_001:0461a16	摩羅提天王、波羅尼蜜天王、梵天王，乃至	摩 羅 提 天 王 波 羅 尼 蜜 天 王 梵 天 王 乃 至 
T03n0184_001:0461a17	阿迦膩吒天王，各與無央數眾，皆悉來會。	阿 迦 膩 吒 天 王 各 與 無 央 數 眾 皆 悉 來 會 
T03n0184_001:0461a18	諸龍王、阿須倫、迦留羅、真陀羅、摩休勒，一	諸 龍 王 阿 須 倫 迦 留 羅 真 陀 羅 摩 休 勒 一 
T03n0184_001:0461a19	一尊神，復各與眷屬，皆悉會來。白淨王、	一 尊 神 復 各 與 眷 屬 皆 悉 會 來 白 淨 王 
T03n0184_001:0461a20	無怒王、無怨王、甘露淨王及迦維羅衛九	無 怒 王 無 怨 王 甘 露 淨 王 及 迦 維 羅 衛 九 
T03n0184_001:0461a21	億長者，各從官屬，一時來會，為佛作禮，却	億 長 者 各 從 官 屬 一 時 來 會 為 佛 作 禮 却 
T03n0184_001:0461a22	坐一面。	坐 一 面 
T03n0184_001:0461a23	爾時佛放身三十二相、八十種好光明，普照	爾 時 佛 放 身 三十二相 八十種好 光 明 普 照 
T03n0184_001:0461a24	三千世界，如月盛滿星中特明，威神堂堂。	三千世界 如 月 盛 滿 星 中 特 明 威 神 堂 堂 
T03n0184_001:0461a25	眾聖中王一切眾會，咸有疑心，各自念言：	眾 聖 中 王 一 切 眾 會 咸 有 疑 心 各 自 念 言 
T03n0184_001:0461a26	「太子生迦維羅衛，長白淨王，家棄國行，學	 太 子 生 迦 維 羅 衛 長 白 淨 王 家 棄 國 行 學 
T03n0184_001:0461a27	道成號，佛為於樹下六年得道耶？十二年	道 成 號 佛 為 於 樹 下 六 年 得 道 耶 十 二 年 
T03n0184_001:0461a28	得乎？」或復念言：「本行何術，致斯巍巍？所事	得 乎 或 復 念 言 本 行 何 術 致 斯 巍 巍 所 事 
T03n0184_001:0461a29	何師，今得特尊？始修何法，得成為佛？」佛知	何 師 今 得 特 尊 始 修 何 法 得 成 為 佛 佛 知 
T03n0184_001:0461b01	一切皆有疑意，便告摩訶目揵連：「汝能為	一 切 皆 有 疑 意 便 告 摩 訶 目 揵 連 汝 能 為 
T03n0184_001:0461b02	怛薩阿竭說本起乎？」於是目揵連，即從座	怛 薩 阿 竭 說 本 起 乎 於 是 目 揵 連 即 從 座 
T03n0184_001:0461b03	起，前整衣服，長跪叉手，白佛言：「唯然世尊！	起 前 整 衣 服 長 跪 叉 手 白 佛 言 唯 然 世 尊 
T03n0184_001:0461b04	今當承佛威神，持佛神力，為一切故，當廣	今 當 承佛威神 持 佛 神 力 為 一 切 故 當 廣 
T03n0184_001:0461b05	說之。」佛言：「宿命無數劫時，本為凡人，初求	說 之 佛 言 宿 命 無 數 劫 時 本 為 凡 人 初 求 
T03n0184_001:0461b06	佛道以來，精神受形，周遍五道，一身死壞，	佛 道 以 來 精 神 受 形 周 遍 五 道 一 身 死 壞 
T03n0184_001:0461b07	復受一身，生死無量，譬喻盡天下草木，斬以	復 受 一 身 生 死 無 量 譬 喻 盡 天 下 草 木 斬 以 
T03n0184_001:0461b08	為籌，計吾故身，不能數矣！夫極天地之始終，	為 籌 計 吾 故 身 不 能 數 矣 夫 極 天 地 之 始 終 
T03n0184_001:0461b09	謂之一劫，而我更天地成壞者，不可稱載也！	謂 之 一 劫 而 我 更 天 地 成 壞 者 不 可 稱 載 也 
T03n0184_001:0461b10	所以感傷世間貪意，長流沒於愛欲之海，吾	所 以 感 傷 世 間 貪 意 長 流 沒 於 愛 欲 之 海 吾 
T03n0184_001:0461b11	獨欲反其原故，自勉而特出，是以世世勤	獨 欲 反 其 原 故 自 勉 而 特 出 是 以 世 世 勤 
T03n0184_001:0461b12	苦，不以為勞，虛心樂靜，無為無欲，損己布	苦 不 以 為 勞 虛 心 樂 靜 無 為 無 欲 損 己 布 
T03n0184_001:0461b13	施，至誠守戒，謙卑忍辱，勇猛精進，一心思	施 至 誠 守 戒 謙 卑 忍 辱 勇猛精進 一 心 思 
T03n0184_001:0461b14	微，學聖智慧，仁活天下，悲窮傷厄，慰沃憂	微 學 聖 智 慧 仁 活 天 下 悲 窮 傷 厄 慰 沃 憂 
T03n0184_001:0461b15	慼，育養眾生，救濟苦人，承事諸佛，別覺真	慼 育 養 眾 生 救 濟 苦 人 承 事 諸 佛 別 覺 真 
T03n0184_001:0461b16	人，功勳累積，不可得記。「至于昔者，錠光佛	人 功 勳 累 積 不 可 得 記 至 于 昔 者 錠 光 佛 
T03n0184_001:0461b17	興世，有聖王號名燈盛治，在提和衛國。人民	興 世 有 聖 王 號 名 燈 盛 治 在 提 和 衛 國 人 民 
T03n0184_001:0461b18	長壽，慈孝仁義，地沃豐盛，其世太平。生一太	長 壽 慈 孝 仁 義 地 沃 豐 盛 其 世 太 平 生 一 太 
T03n0184_001:0461b19	子，字為燈光，聰明智遠，世之少雙。聖王愛	子 字 為 燈 光 聰 明 智 遠 世 之 少 雙 聖 王 愛 
T03n0184_001:0461b20	念，甚奇甚異，臨壽終時，國付太子。太子燈，	念 甚 奇 甚 異 臨壽終時 國 付 太 子 太 子 燈 
T03n0184_001:0461b21	光念計無常，傳國授弟，即時出家，行作沙	光 念 計 無 常 傳 國 授 弟 即 時 出 家 行 作 沙 
T03n0184_001:0461b22	門，道成號佛無上至尊，神德光明，無晝無夜。	門 道 成 號 佛 無 上 至 尊 神 德 光 明 無 晝 無 夜 
T03n0184_001:0461b23	從比丘眾六十二萬，遊行世界，開化群生。當	從 比 丘 眾 六 十 二 萬 遊 行 世 界 開 化 群 生 當 
T03n0184_001:0461b24	還提和衛國，度脫種姓及國臣民，與諸大	還 提 和 衛 國 度 脫 種 姓 及 國 臣 民 與 諸 大 
T03n0184_001:0461b25	眾，遊詣本國。是時國中，百官群臣，謂佛	眾 遊 詣 本 國 是 時 國 中 百 官 群 臣 謂 佛 
T03n0184_001:0461b26	大眾來攻奪國，皆共議言：『今當興師，逆往	大 眾 來 攻 奪 國 皆 共 議 言 今 當 興 師 逆 往 
T03n0184_001:0461b27	拒之，不宜與國。』即時相率，欲以向佛。「佛以	拒 之 不 宜 與 國 即 時 相 率 欲 以 向 佛 佛 以 
T03n0184_001:0461b28	六通，逆照其心，化作大城，廣大嚴峻，與	六 通 逆 照 其 心 化 作 大 城 廣 大 嚴 峻 與 
T03n0184_001:0461b29	彼城對。佛哀國人，欲令解脫，即化二城，變	彼 城 對 佛 哀 國 人 欲 令 解 脫 即 化 二 城 變 
T03n0184_001:0461c01	為琉璃，其城洞達，內外相照；復化六十，	為 琉 璃 其 城 洞 達 內 外 相 照 復 化 六 十 
T03n0184_001:0461c02	二萬比丘，如佛無異，變化示現。王見惶怖，	二 萬 比 丘 如 佛 無 異 變 化 示 現 王 見 惶 怖 
T03n0184_001:0461c03	疑解心伏，即出詣佛，叩頭自悔：『稟性空頑，	疑 解 心 伏 即 出 詣 佛 叩 頭 自 悔 稟 性 空 頑 
T03n0184_001:0461c04	惡意向佛，愚人所誤，幸唯原之。願佛便	惡 意 向 佛 愚 人 所 誤 幸 唯 原 之 願 佛 便 
T03n0184_001:0461c05	還精舍，七日之中，當修所供，奉迎至尊。』	還 精 舍 七 日 之 中 當 修 所 供 奉 迎 至 尊 
T03n0184_001:0461c06	佛知其意，默然便還。「於是其王問諸群臣：	佛 知 其 意 默 然 便 還 於 是 其 王 問 諸 群 臣 
T03n0184_001:0461c07	『奉迎聖王，其法云何？』諸臣言：『迎遮迦越王	 奉 迎 聖 王 其 法 云 何 諸 臣 言 迎 遮迦越王 
T03n0184_001:0461c08	法，莊嚴國土，面四十里，平治道路，香汁灑	法 莊 嚴 國 土 面 四 十 里 平 治 道 路 香 汁 灑 
T03n0184_001:0461c09	地，金銀珍琦，七寶欄楯，起諸幢幡，繒綵花	地 金 銀 珍 琦 七 寶 欄 楯 起 諸 幢 幡 繒 綵 花 
T03n0184_001:0461c10	蓋，城門街巷，莊嚴校飾，彈琴鼓樂，如忉利	蓋 城 門 街 巷 莊 嚴 校 飾 彈 琴 鼓 樂 如 忉 利 
T03n0184_001:0461c11	天，散花然燈，燒眾名香，敬侍道側。』七日已	天 散 花 然 燈 燒 眾 名 香 敬 侍 道 側 七 日 已 
T03n0184_001:0461c12	辦，王勅群臣百官導從，躬親迎佛。佛哀人	辦 王 勅 群 臣 百 官 導 從 躬 親 迎 佛 佛 哀 人 
T03n0184_001:0461c13	民，告諸比丘：『嚴出應請。』比丘受勅，行詣本	民 告 諸 比 丘 嚴 出 應 請 比 丘 受 勅 行 詣 本 
T03n0184_001:0461c14	國。佛告比丘：『汝等見此供設嚴好光目者	國 佛 告 比 丘 汝 等 見 此 供 設 嚴 好 光 目 者 
T03n0184_001:0461c15	不？昔吾承事往古諸佛，供養莊嚴，亦如今	不 昔 吾 承 事 往 古 諸 佛 供 養 莊 嚴 亦 如 今 
T03n0184_001:0461c16	也！』	也 
T03n0184_001:0461c17	「是時有梵志儒童，名無垢光。幼懷聰叡，志大	 是 時 有 梵 志 儒 童 名 無 垢 光 幼 懷 聰 叡 志 大 
T03n0184_001:0461c18	苞弘，隱居山林，守玄行禪，圖書祕讖，無所	苞 弘 隱 居 山 林 守 玄 行 禪 圖 書 祕 讖 無 所 
T03n0184_001:0461c19	不知，心思供養，奉報師恩。辭行開化道經丘	不 知 心 思 供 養 奉 報 師 恩 辭 行 開 化 道 經 丘 
T03n0184_001:0461c20	聚，聚中梵志，名不樓陀，盛祀天祠，滿十二	聚 聚 中 梵 志 名 不 樓 陀 盛 祀 天 祠 滿 十 二 
T03n0184_001:0461c21	月，飯食供養，梵志徒眾，八萬四千人，歲	月 飯 食 供 養 梵 志 徒 眾 八萬四千 人 歲 
T03n0184_001:0461c22	終達嚫，金銀珍寶、車馬牛羊、衣被繒綵履	終 達 嚫 金 銀 珍 寶 車 馬 牛 羊 衣 被 繒 綵 履 
T03n0184_001:0461c23	屣、七寶之蓋、錫杖澡罐，最聰明智慧者，應	屣 七 寶 之 蓋 錫 杖 澡 罐 最 聰 明 智 慧 者 應 
T03n0184_001:0461c24	受斯物。七日未竟，時儒童菩薩，入彼眾中，	受 斯 物 七 日 未 竟 時 儒 童 菩 薩 入 彼 眾 中 
T03n0184_001:0461c25	論道說義，七日七夜。爾時其眾，欣踊無量，	論 道 說 義 七日七夜 爾 時 其 眾 欣 踊 無 量 
T03n0184_001:0461c26	主人長者，甚大歡喜，以女賢意，施與菩薩。	主 人 長 者 甚 大 歡 喜 以 女 賢 意 施 與 菩 薩 
T03n0184_001:0461c27	菩薩不受，唯取傘蓋錫杖、澡罐履屣、金銀	菩 薩 不 受 唯 取 傘 蓋 錫 杖 澡 罐 履 屣 金 銀 
T03n0184_001:0461c28	錢各一千，還上本師。其師歡喜，便共分布。	錢 各 一 千 還 上 本 師 其 師 歡 喜 便 共 分 布 
T03n0184_001:0461c29	「儒童菩薩，復辭出行。時諸同學，各各贈送	 儒 童 菩 薩 復 辭 出 行 時 諸 同 學 各 各 贈 送 
T03n0184_001:0462a01	人一銀錢，遂行入國。見人欣然，怱怱平治	人 一 銀 錢 遂 行 入 國 見 人 欣 然 怱 怱 平 治 
T03n0184_001:0462a02	道路，灑掃燒香，即問行人：『用何等故？』行人	道 路 灑 掃 燒 香 即 問 行 人 用 何 等 故 行 人 
T03n0184_001:0462a03	答曰：『錠光佛今日當來，施設供養。』儒童	答 曰 錠 光 佛 今 日 當 來 施 設 供 養 儒 童 
T03n0184_001:0462a04	聞佛歡喜踊躍，衣毛肅然：『佛從何來？云何供	聞 佛 歡喜踊躍 衣 毛 肅 然 佛 從 何 來 云 何 供 
T03n0184_001:0462a05	養？』行人對曰：『唯持花香繒綵幢幡。』於是菩	養 行 人 對 曰 唯 持 花 香 繒 綵 幢 幡 於 是 菩 
T03n0184_001:0462a06	薩，便行入城，勤求供具，須臾周匝，了不可	薩 便 行 入 城 勤 求 供 具 須 臾 周 匝 了 不 可 
T03n0184_001:0462a07	得。國人言：『王禁花香，七日獨供。』菩薩聞	得 國 人 言 王 禁 花 香 七 日 獨 供 菩 薩 聞 
T03n0184_001:0462a08	之，心甚不樂。「須臾佛到，知童子心，時有	之 心 甚 不 樂 須 臾 佛 到 知 童 子 心 時 有 
T03n0184_001:0462a09	一女，持瓶盛花。佛放光明，徹照花瓶，變為	一 女 持 瓶 盛 花 佛 放 光 明 徹 照 花 瓶 變 為 
T03n0184_001:0462a10	琉璃，內外相見。菩薩往趣，而說頌曰：	琉 璃 內 外 相 見 菩 薩 往 趣 而 說 頌 曰 
T03n0184_001:0462a11	「『銀錢凡五百，　　請買五莖花，	 銀 錢 凡 五 百 請 買 五 莖 花 
T03n0184_001:0462a12	　　奉上錠光佛，　　求我本所願。』	 奉 上 錠 光 佛 求 我 本 所 願 
T03n0184_001:0462a13	「女時說頌，答菩薩言：	 女 時 說 頌 答 菩 薩 言 
T03n0184_001:0462a14	「『此花直數錢，　　乃顧至五百，	 此 花 直 數 錢 乃 顧 至 五 百 
T03n0184_001:0462a15	　　今求何等願？　　不惜銀錢寶。』	 今 求 何 等 願 不 惜 銀 錢 寶 
T03n0184_001:0462a16	「菩薩即答言：	 菩 薩 即 答 言 
T03n0184_001:0462a17	「『不求釋梵魔，　　四王轉輪聖，	 不 求 釋 梵 魔 四 王 轉 輪 聖 
T03n0184_001:0462a18	　　願我得成佛，　　度脫諸十方。』	 願 我 得 成 佛 度 脫 諸 十 方 
T03n0184_001:0462a19	　　女言善快哉：　　『所願速得成！	 女 言 善 快 哉 所 願 速 得 成 
T03n0184_001:0462a20	　　願我後世生，　　常當為君妻。』	 願 我 後 世 生 常 當 為 君 妻 
T03n0184_001:0462a21	「菩薩即答言：	 菩 薩 即 答 言 
T03n0184_001:0462a22	「『女人多情態，　　壞人正道意，	 女 人 多 情 態 壞 人 正 道 意 
T03n0184_001:0462a23	　　敗亂所求願，　　斷人布施心。』	 敗 亂 所 求 願 斷 人 布 施 心 
T03n0184_001:0462a24	「女答菩薩言：	 女 答 菩 薩 言 
T03n0184_001:0462a25	「『女誓後世生，　　隨君所施與，	 女 誓 後 世 生 隨 君 所 施 與 
T03n0184_001:0462a26	　　兒子及我身，　　今佛知我意。	 兒 子 及 我 身 今 佛 知 我 意 
T03n0184_001:0462a27	　　仁者慈愍我，　　唯賜求所願，	 仁 者 慈 愍 我 唯 賜 求 所 願 
T03n0184_001:0462a28	　　此華便可得，　　不者錢還卿。』	 此 華 便 可 得 不 者 錢 還 卿 
T03n0184_001:0462a29	　　即時思宿命，　　觀視其本行，	 即 時 思 宿 命 觀 視 其 本 行 
T03n0184_001:0462b01	　　以更五百世，　　曾為菩薩妻。	 以 更 五 百 世 曾 為 菩 薩 妻 
T03n0184_001:0462b02	「於是便可之，歡喜受花去。意甚大悅：『今我女	 於 是 便 可 之 歡 喜 受 花 去 意 甚 大 悅 今 我 女 
T03n0184_001:0462b03	弱，不能得前。請寄二華，以上於佛。』即時佛	弱 不 能 得 前 請 寄 二 華 以 上 於 佛 即 時 佛 
T03n0184_001:0462b04	到，國王臣民、長者居士、眷屬圍繞，數千百	到 國 王 臣 民 長 者 居 士 眷 屬 圍 繞 數 千 百 
T03n0184_001:0462b05	重，菩薩欲前散花，不能得前。佛知至意，化	重 菩 薩 欲 前 散 花 不 能 得 前 佛 知 至 意 化 
T03n0184_001:0462b06	地作泥，人眾兩披，爾乃得前。便散五華，皆	地 作 泥 人 眾 兩 披 爾 乃 得 前 便 散 五 華 皆 
T03n0184_001:0462b07	止空中，變成花蓋，面七十里，二花住佛兩肩	止 空 中 變 成 花 蓋 面 七 十 里 二 花 住 佛 兩 肩 
T03n0184_001:0462b08	上，如根生。菩薩歡喜，布髮著地：『願尊蹈之。』	上 如 根 生 菩 薩 歡 喜 布 髮 著 地 願 尊 蹈 之 
T03n0184_001:0462b09	佛言：『豈可蹈乎？』菩薩對曰：『唯佛能蹈！』佛乃	佛 言 豈 可 蹈 乎 菩 薩 對 曰 唯 佛 能 蹈 佛 乃 
T03n0184_001:0462b10	蹈之，即住而笑，口中五色光出，離口七尺，	蹈 之 即 住 而 笑 口 中 五 色 光 出 離 口 七 尺 
T03n0184_001:0462b11	分為兩分：一光繞佛三匝，光照三千大千剎	分 為 兩 分 一 光 繞 佛 三 匝 光 照 三千大千 剎 
T03n0184_001:0462b12	土，莫不得所，還從頂入；一光下入十八地獄，	土 莫 不 得 所 還 從 頂 入 一 光 下 入 十 八 地 獄 
T03n0184_001:0462b13	苦痛一時得安。「諸弟子白佛言：『佛不妄笑，願	苦 痛 一 時 得 安 諸 弟 子 白 佛 言 佛 不 妄 笑 願 
T03n0184_001:0462b14	說其意。』佛言：『汝等見此童子不？』『唯然已見。』世	說 其 意 佛 言 汝 等 見 此 童 子 不 唯 然 已 見 世 
T03n0184_001:0462b15	尊言：『此童子於無數劫，所學清淨，降心棄	尊 言 此 童 子 於 無 數 劫 所 學 清 淨 降 心 棄 
T03n0184_001:0462b16	命，捨欲守空，不起不滅，無倚之慈，積德行	命 捨 欲 守 空 不起不滅 無 倚 之 慈 積 德 行 
T03n0184_001:0462b17	願，今得之矣！』	願 今 得 之 矣 
T03n0184_001:0462b18	「佛告童子：『汝却後百劫，當得作佛，名釋迦文	 佛 告 童 子 汝 却 後 百 劫 當 得 作 佛 名 釋 迦 文 
T03n0184_001:0462b19	(漢言能仁)如來、無所著、至真、等正覺，劫名波陀	 漢 言 能 仁 如 來 無 所 著 至 真 等 正 覺 劫 名 波 陀 
T03n0184_001:0462b20	(漢言為賢)，世界名沙捊(漢言恐畏國土)，父名白淨，母名摩	 漢 言 為 賢 世 界 名 沙 捊 漢 言 恐 畏 國 土 父 名 白 淨 母 名 摩 
T03n0184_001:0462b21	耶，妻名裘夷，子名羅雲，侍者名阿難，右面	耶 妻 名 裘 夷 子 名 羅 雲 侍 者 名 阿 難 右 面 
T03n0184_001:0462b22	弟子，名舍利弗，左面弟子，名摩訶目揵連，教	弟 子 名 舍 利 弗 左 面 弟 子 名 摩 訶 目 揵 連 教 
T03n0184_001:0462b23	化五濁世人，度脫十方，當如我也！』於是能仁	化 五 濁 世 人 度 脫 十 方 當 如 我 也 於 是 能 仁 
T03n0184_001:0462b24	菩薩，以得決言，踊躍歡喜疑解望止，[火*霍]然無	菩 薩 以 得 決 言 踊 躍 歡 喜 疑 解 望 止 [火霍] 然 無 
T03n0184_001:0462b25	想，寂而入定，便逮清淨，不起法忍，即時身	想 寂 而 入 定 便 逮 清 淨 不 起 法 忍 即 時 身 
T03n0184_001:0462b26	踊，懸在空中，去地七仞，從上來下，稽首佛	踊 懸 在 空 中 去 地 七 仞 從 上 來 下 稽 首 佛 
T03n0184_001:0462b27	足，便作沙門。「佛說偈言：	足 便 作 沙 門 佛 說 偈 言 
T03n0184_001:0462b28	「『汝當於是世，　　把草坐樹下，	 汝 當 於 是 世 把 草 坐 樹 下 
T03n0184_001:0462b29	　　戒力定慧力，　　降伏魔官屬。	 戒 力 定 慧 力 降 伏 魔 官 屬 
T03n0184_001:0462c01	　　汝行聖人場，　　打震甘露鼓，	 汝 行 聖 人 場 打 震 甘 露 鼓 
T03n0184_001:0462c02	　　愍念眾生故，　　續轉無上輪。	 愍 念 眾 生 故 續 轉 無 上 輪 
T03n0184_001:0462c03	　　汝當於是世，　　善權無上慧，	 汝 當 於 是 世 善 權 無 上 慧 
T03n0184_001:0462c04	　　九十六外道，　　皆令得法眼。	 九 十 六 外 道 皆 令 得 法 眼 
T03n0184_001:0462c05	　　汝當於是世，　　慈哀行四恩，	 汝 當 於 是 世 慈 哀 行 四 恩 
T03n0184_001:0462c06	　　施惠法甘露，　　滅除三毒病。』	 施 惠 法 甘 露 滅 除 三 毒 病 
T03n0184_001:0462c07	「能仁菩薩，承事錠光，至于泥曰。奉戒清淨，	 能 仁 菩 薩 承 事 錠 光 至 于 泥 曰 奉 戒 清 淨 
T03n0184_001:0462c08	守護正法，慈悲喜護，惠施仁愛，利人等利，救	守 護 正 法 慈 悲 喜 護 惠 施 仁 愛 利 人 等 利 救 
T03n0184_001:0462c09	濟不惓，壽終上生兜術天上。欲救一切、攝度	濟 不 惓 壽 終 上 生 兜 術 天 上 欲 救 一 切 攝 度 
T03n0184_001:0462c10	盲冥，從上來下，為轉輪王飛行皇帝，七寶導	盲 冥 從 上 來 下 為 轉 輪 王 飛 行 皇 帝 七 寶 導 
T03n0184_001:0462c11	從。何等為七？一、金輪寶，二、神珠寶，三、玉女	從 何 等 為 七 一 金 輪 寶 二 神 珠 寶 三 玉 女 
T03n0184_001:0462c12	寶，四、典寶藏臣，五、典兵臣，六、紺馬寶珠髦	寶 四 典 寶 藏 臣 五 典 兵 臣 六 紺 馬 寶 珠 髦 
T03n0184_001:0462c13	鬣，七、白象寶珠髦尾。「金輪寶者，輪有千輻，	鬣 七 白 象 寶 珠 髦 尾 金 輪 寶 者 輪 有 千 輻 
T03n0184_001:0462c14	雕文刻鏤，眾寶填廁，光明洞達，絕日月光，	雕 文 刻 鏤 眾 寶 填 廁 光 明 洞 達 絕 日 月 光 
T03n0184_001:0462c15	當在王上；王心有念，輪則為轉，案行天下，	當 在 王 上 王 心 有 念 輪 則 為 轉 案 行 天 下 
T03n0184_001:0462c16	須臾周匝，是故名為金輪寶也。神珠寶者，至	須 臾 周 匝 是 故 名 為 金 輪 寶 也 神 珠 寶 者 至 
T03n0184_001:0462c17	二十九日月盡夜時，以珠懸於空中，在其國	二 十 九 日 月 盡 夜 時 以 珠 懸 於 空 中 在 其 國 
T03n0184_001:0462c18	上，隨國大小，明照內外，如晝無異，是故名	上 隨 國 大 小 明 照 內 外 如 晝 無 異 是 故 名 
T03n0184_001:0462c19	為神珠寶也。玉女寶者，其身冬則溫煖，夏	為 神 珠 寶 也 玉 女 寶 者 其 身 冬 則 溫 煖 夏 
T03n0184_001:0462c20	則清涼，口中青蓮花香，身栴檀香，食自消化，	則 清 涼 口 中 青 蓮 花 香 身 栴 檀 香 食 自 消 化 
T03n0184_001:0462c21	無大小便利之患，亦無女人惡露不淨，髮與	無 大小便利 之 患 亦 無 女 人 惡 露 不 淨 髮 與 
T03n0184_001:0462c22	身等，不長不短，不白不黑，不肥不瘦，是以名	身 等 不 長 不 短 不 白 不 黑 不 肥 不 瘦 是 以 名 
T03n0184_001:0462c23	為玉女寶也。典寶藏臣者，王欲得金銀琉	為 玉 女 寶 也 典 寶 藏 臣 者 王 欲 得 金 銀 琉 
T03n0184_001:0462c24	璃、水精摩尼、真珠珊瑚珍寶時，舉手向地，地	璃 水 精 摩 尼 真 珠 珊 瑚 珍 寶 時 舉 手 向 地 地 
T03n0184_001:0462c25	出七寶向水，水出七寶向山，山出七寶向	出 七 寶 向 水 水 出 七 寶 向 山 山 出 七 寶 向 
T03n0184_001:0462c26	石，石出七寶，是故名為典寶藏臣也。典兵臣	石 石 出 七 寶 是 故 名 為 典 寶 藏 臣 也 典 兵 臣 
T03n0184_001:0462c27	者，王意欲得四種兵——馬兵、象兵、車兵、步兵——臣	者 王 意 欲 得 四 種 兵 馬 兵 象 兵 車 兵 步 兵 臣 
T03n0184_001:0462c28	白王言：『欲得幾種兵？若千若萬，若至無數？』顧	白 王 言 欲 得 幾 種 兵 若 千 若 萬 若 至 無 數 顧 
T03n0184_001:0462c29	視之間，兵即已辦，行陣嚴整，是故名為典	視 之 間 兵 即 已 辦 行 陣 嚴 整 是 故 名 為 典 
T03n0184_001:0463a01	兵臣也。紺馬寶者，馬青紺色，髦鬣貫珠，	兵 臣 也 紺 馬 寶 者 馬 青 紺 色 髦 鬣 貫 珠 
T03n0184_001:0463a02	搵摩洗刷，珠則墮落，須臾之間，更生如故；	搵 摩 洗 刷 珠 則 墮 落 須臾之間 更 生 如 故 
T03n0184_001:0463a03	其珠鮮潔，又踰於前，鳴聲于遠聞一由旬，	其 珠 鮮 潔 又 踰 於 前 鳴 聲 于 遠 聞 一 由 旬 
T03n0184_001:0463a04	王時乘騎，案行天下，朝去暮還，亦不疲	王 時 乘 騎 案 行 天 下 朝 去 暮 還 亦 不 疲 
T03n0184_001:0463a05	極，馬脚觸塵，皆成金沙，是故名為紺馬寶	極 馬 脚 觸 塵 皆 成 金 沙 是 故 名 為 紺 馬 寶 
T03n0184_001:0463a06	也。白象寶者，色白紺目，七肢平跱，力過	也 白 象 寶 者 色 白 紺 目 七 肢 平 跱 力 過 
T03n0184_001:0463a07	百象，髦尾貫珠，既鮮且潔，口有六牙，牙	百 象 髦 尾 貫 珠 既 鮮 且 潔 口 有 六 牙 牙 
T03n0184_001:0463a08	七寶色；若王乘時，一日之中，周遍天下，朝往	七 寶 色 若 王 乘 時 一 日 之 中 周 遍 天 下 朝 往 
T03n0184_001:0463a09	暮返，不勞不疲，若行渡水，水不搖動，足	暮 返 不 勞 不 疲 若 行 渡 水 水 不 搖 動 足 
T03n0184_001:0463a10	亦不濡，是故名為白象寶也。「爾時人民，壽八	亦 不 濡 是 故 名 為 白 象 寶 也 爾 時 人 民 壽 八 
T03n0184_001:0463a11	萬四千歲，後宮婇女，各八萬四千，王有千	萬 四 千 歲 後 宮 婇 女 各 八萬四千 王 有 千 
T03n0184_001:0463a12	子，仁慈勇武，一人當千，聖王治正，戒德十	子 仁 慈 勇 武 一 人 當 千 聖 王 治 正 戒 德 十 
T03n0184_001:0463a13	善，教授人民，天下太平，風雨順時，五穀	善 教 授 人 民 天 下 太 平 風 雨 順 時 五 穀 
T03n0184_001:0463a14	熟成，食之少病，味若甘露，氣力豐盛，唯有	熟 成 食 之 少 病 味 若 甘 露 氣 力 豐 盛 唯 有 
T03n0184_001:0463a15	七病：一者寒、二者熱、三者飢、四者渴、五者	七 病 一 者 寒 二 者 熱 三 者 飢 四 者 渴 五 者 
T03n0184_001:0463a16	大便、六者小便，七者意所欲。聖王壽盡，又昇	大 便 六 者 小 便 七 者 意 所 欲 聖 王 壽 盡 又 昇 
T03n0184_001:0463a17	梵天，為梵天王。上為天帝，下為聖主，各	梵 天 為 梵 天 王 上 為 天 帝 下 為 聖 主 各 
T03n0184_001:0463a18	三十六反，終而復始，欲度人故，隨時而出。	三 十 六 反 終 而 復 始 欲 度 人 故 隨 時 而 出 
T03n0184_001:0463a19	「菩薩勤苦，經歷三阿僧祇劫，劫垂欲盡，愍傷	 菩 薩 勤 苦 經 歷 三阿僧祇劫 劫 垂 欲 盡 愍 傷 
T03n0184_001:0463a20	一切，輪轉無際，為眾生故，投身餧餓虎，勇猛	一 切 輪 轉 無 際 為 眾 生 故 投 身 餧 餓 虎 勇 猛 
T03n0184_001:0463a21	精進，超踰九劫。能仁菩薩，於九十一劫，修道	精 進 超 踰 九 劫 能 仁 菩 薩 於 九 十 一 劫 修 道 
T03n0184_001:0463a22	德、學佛意，行六度無極——布施、持戒、忍辱、精	德 學 佛 意 行 六 度 無 極 布 施 持 戒 忍 辱 精 
T03n0184_001:0463a23	進、一心、智慧——善權方便，慈悲喜護，育養眾	進 一 心 智 慧 善權方便 慈 悲 喜 護 育 養 眾 
T03n0184_001:0463a24	生，如視赤子，承事諸佛，積德無限，累劫勤	生 如 視 赤 子 承 事 諸 佛 積 德 無 限 累 劫 勤 
T03n0184_001:0463a25	苦，通十地行，在一生補處，功成志就，神智	苦 通 十 地 行 在 一生補處 功 成 志 就 神 智 
T03n0184_001:0463a26	無量。期運之至，當下作佛，於兜術天上，	無 量 期 運 之 至 當 下 作 佛 於 兜 術 天 上 
T03n0184_001:0463a27	興四種觀，觀視土地，觀視父母，生何國中，	興 四 種 觀 觀 視 土 地 觀 視 父 母 生 何 國 中 
T03n0184_001:0463a28	教化之宜先當度誰？白淨王者，是吾累世所	教 化 之 宜 先 當 度 誰 白 淨 王 者 是 吾 累 世 所 
T03n0184_001:0463a29	生之父，拘利剎帝有二女，時在後園池中	生 之 父 拘 利 剎 帝 有 二 女 時 在 後 園 池 中 
T03n0184_001:0463b01	沐浴，菩薩舉手指言：『是吾世世所生母也，	沐 浴 菩 薩 舉 手 指 言 是 吾 世 世 所 生 母 也 
T03n0184_001:0463b02	當往就生。』時有五百梵志，皆有五神通，飛	當 往 就 生 時 有 五 百 梵 志 皆 有 五 神 通 飛 
T03n0184_001:0463b03	過宮城，不能得度，驚而相謂：『吾等神足，石	過 宮 城 不 能 得 度 驚 而 相 謂 吾 等 神 足 石 
T03n0184_001:0463b04	壁皆過，因何等故，今不得度？』梵志師言：『汝	壁 皆 過 因 何 等 故 今 不 得 度 梵 志 師 言 汝 
T03n0184_001:0463b05	見此二女不？一女當生三十二相大人；一	見 此 二 女 不 一 女 當 生 三十二相 大 人 一 
T03n0184_001:0463b06	女當生三十相人。是其威神，令吾等失神	女 當 生 三 十 相 人 是 其 威 神 令 吾 等 失 神 
T03n0184_001:0463b07	足。』是時音聲，普聞天下。「是時白淨王，歡喜	足 是 時 音 聲 普 聞 天 下 是 時 白 淨 王 歡 喜 
T03n0184_001:0463b08	踊躍，貪得飛行皇帝來生其家，即便求索娉	踊 躍 貪 得 飛 行 皇 帝 來 生 其 家 即 便 求 索 娉 
T03n0184_001:0463b09	迎為妻。迦夷衛者，三千日月萬二千天地	迎 為 妻 迦 夷 衛 者 三 千 日 月 萬 二 千 天 地 
T03n0184_001:0463b10	之中央也，過去來今諸佛，皆生此地。	之 中 央 也 過 去 來 今 諸 佛 皆 生 此 地 
T03n0184_001:0463b11	菩薩降身品第二	菩 薩 降 身 品 第 二 
T03n0184_001:0463b12	「於是能仁菩薩，化乘白象，來就母胎。用四	 於 是 能 仁 菩 薩 化 乘 白 象 來 就 母 胎 用 四 
T03n0184_001:0463b13	月八日，夫人沐浴，塗香著新衣畢，小如安身，	月 八 日 夫 人 沐 浴 塗 香 著 新 衣 畢 小 如 安 身 
T03n0184_001:0463b14	夢見空中有乘白象，光明悉照天下，彈琴鼓	夢 見 空 中 有 乘 白 象 光 明 悉 照 天 下 彈 琴 鼓 
T03n0184_001:0463b15	樂，絃歌之聲，散花燒香，來詣我上，忽然不	樂 絃 歌 之 聲 散 花 燒 香 來 詣 我 上 忽 然 不 
T03n0184_001:0463b16	現。夫人驚寤，王即問曰：『何故驚動？』夫人言：	現 夫 人 驚 寤 王 即 問 曰 何 故 驚 動 夫 人 言 
T03n0184_001:0463b17	『向於夢中，見乘白象者，空中飛來，彈琴鼓	 向 於 夢 中 見 乘 白 象 者 空 中 飛 來 彈 琴 鼓 
T03n0184_001:0463b18	樂，散花燒香，來在我上，忽不復現，是以驚	樂 散 花 燒 香 來 在 我 上 忽 不 復 現 是 以 驚 
T03n0184_001:0463b19	覺。』王意恐懼心為不樂，便召相師隨若那，	覺 王 意 恐 懼 心 為 不 樂 便 召 相 師 隨 若 那 
T03n0184_001:0463b20	占其所夢。相師言：『此夢者，是王福慶，聖神	占 其 所 夢 相 師 言 此 夢 者 是 王 福 慶 聖 神 
T03n0184_001:0463b21	降胎，故有是夢。生子處家，當為轉輪飛行皇	降 胎 故 有 是 夢 生 子 處 家 當 為 轉 輪 飛 行 皇 
T03n0184_001:0463b22	帝；出家學道，當得作佛，度脫十方。』王意歡	帝 出家學道 當 得 作 佛 度 脫 十 方 王 意 歡 
T03n0184_001:0463b23	喜。於是夫人，身意和雅，而說偈言：	喜 於 是 夫 人 身 意 和 雅 而 說 偈 言 
T03n0184_001:0463b24	「『今我所懷胎，　　必是摩訶薩，	 今 我 所 懷 胎 必 是 摩 訶 薩 
T03n0184_001:0463b25	　　婬邪嫉恚止，　　身心清淨安。	 婬 邪 嫉 恚 止 身 心 清 淨 安 
T03n0184_001:0463b26	　　心常樂布施，　　持戒忍精進，	 心 常 樂 布 施 持 戒 忍 精 進 
T03n0184_001:0463b27	　　定意入三昧，　　智慧廣度人。	 定 意 入 三 昧 智 慧 廣 度 人 
T03n0184_001:0463b28	　　觀察大王身，　　敬如父以兄，	 觀 察 大 王 身 敬 如 父 以 兄 
T03n0184_001:0463b29	　　瞻愍人民類，　　亦如己赤子。	 瞻 愍 人 民 類 亦 如 己 赤 子 
T03n0184_001:0463c01	　　疾病醫藥療，　　飢寒施衣食，	 疾 病 醫 藥 療 飢 寒 施 衣 食 
T03n0184_001:0463c02	　　憐貧敬尊老，　　樂令生老滅。	 憐 貧 敬 尊 老 樂 令 生 老 滅 
T03n0184_001:0463c03	　　諸在獄閉繫，　　毒苦愁怖惱，	 諸 在 獄 閉 繫 毒 苦 愁 怖 惱 
T03n0184_001:0463c04	　　願王加大慈，　　一時赦罪過。	 願 王 加 大 慈 一 時 赦 罪 過 
T03n0184_001:0463c05	　　今我不欲聞，　　世俗音樂聲，	 今 我 不 欲 聞 世 俗 音 樂 聲 
T03n0184_001:0463c06	　　志趣山林宴，　　清淨寂默定。』	 志 趣 山 林 宴 清 淨 寂 默 定 
T03n0184_001:0463c07	「於是粟散諸小國王，聞大王夫人有娠，皆來	 於 是 粟 散 諸 小 國 王 聞 大 王 夫 人 有 娠 皆 來 
T03n0184_001:0463c08	朝賀，各以金銀珍寶衣被花香，敬心奉貢稱	朝 賀 各 以 金 銀 珍 寶 衣 被 花 香 敬 心 奉 貢 稱 
T03n0184_001:0463c09	吉，無量夫人，舉手攘之，不欲勞煩。自夫人	吉 無 量 夫 人 舉 手 攘 之 不 欲 勞 煩 自 夫 人 
T03n0184_001:0463c10	懷妊，天獻眾味，補益精氣，自然飽滿，不復	懷 妊 天 獻 眾 味 補 益 精 氣 自 然 飽 滿 不 復 
T03n0184_001:0463c11	饗王厨。十月已滿太子身成，到四月七日，	饗 王 厨 十 月 已 滿 太 子 身 成 到 四 月 七 日 
T03n0184_001:0463c12	夫人出遊，過流民樹下，眾花開化、明星出	夫 人 出 遊 過 流 民 樹 下 眾 花 開 化 明 星 出 
T03n0184_001:0463c13	時，夫人攀樹枝，便從右脇生墮地。行七步，	時 夫 人 攀 樹 枝 便 從 右 脇 生 墮 地 行 七 步 
T03n0184_001:0463c14	舉手而言：『天上天下，唯我為尊。三界皆	舉 手 而 言 天 上 天 下 唯 我 為 尊 三 界 皆 
T03n0184_001:0463c15	苦，吾當安之。』應時天地大動，三千大千剎	苦 吾 當 安 之 應 時 天 地 大 動 三千大千 剎 
T03n0184_001:0463c16	土莫不大明。釋梵四王與其官屬，諸龍、鬼神、	土 莫 不 大 明 釋 梵 四 王 與 其 官 屬 諸 龍 鬼 神 
T03n0184_001:0463c17	閱叉、揵陀羅、阿須倫，皆來侍衛。有龍王兄弟，	閱 叉 揵 陀 羅 阿 須 倫 皆 來 侍 衛 有 龍 王 兄 弟 
T03n0184_001:0463c18	一名迦羅，二名欝迦羅，左雨溫水，右雨冷泉，	一 名 迦 羅 二 名 欝 迦 羅 左 雨 溫 水 右 雨 冷 泉 
T03n0184_001:0463c19	釋梵摩持天衣裹之，天雨花香，彈琴鼓樂，熏	釋 梵 摩 持 天 衣 裹 之 天 雨 花 香 彈 琴 鼓 樂 熏 
T03n0184_001:0463c20	香燒香，擣香澤香，虛空側塞。夫人抱太子，	香 燒 香 擣 香 澤 香 虛 空 側 塞 夫 人 抱 太 子 
T03n0184_001:0463c21	乘交龍車，幢幡伎樂，導從還宮。「王聞太子	乘 交 龍 車 幢 幡 伎 樂 導 從 還 宮 王 聞 太 子 
T03n0184_001:0463c22	生，心懷喜躍，即與大眾、百官群臣、梵志、居	生 心 懷 喜 躍 即 與 大 眾 百 官 群 臣 梵 志 居 
T03n0184_001:0463c23	士長者、相師，俱出往迎。王馬足觸地，五百	士 長 者 相 師 俱 出 往 迎 王 馬 足 觸 地 五 百 
T03n0184_001:0463c24	伏藏，一時發出，海行興利，於時集至梵志	伏 藏 一 時 發 出 海 行 興 利 於 時 集 至 梵 志 
T03n0184_001:0463c25	相師，普稱萬歲，即名太子，號為悉達(漢言財吉)。	相 師 普 稱 萬 歲 即 名 太 子 號 為 悉 達 漢 言 財 吉 
T03n0184_001:0463c26	王見釋梵四王、諸天龍神彌滿空中，敬心肅	王 見 釋 梵 四 王 諸 天 龍 神 彌 滿 空 中 敬 心 肅 
T03n0184_001:0463c27	然，不識下馬禮太子。時未至城門，路側神	然 不 識 下 馬 禮 太 子 時 未 至 城 門 路 側 神 
T03n0184_001:0463c28	廟一國所宗，梵志相師咸言：『宜將太子禮拜	廟 一 國 所 宗 梵 志 相 師 咸 言 宜 將 太 子 禮 拜 
T03n0184_001:0463c29	神像。』即抱入廟，諸神形像，皆悉顛覆。梵志	神 像 即 抱 入 廟 諸 神 形 像 皆 悉 顛 覆 梵 志 
T03n0184_001:0464a01	相師、一切大眾皆言：『太子實神實妙，威德	相 師 一 切 大 眾 皆 言 太 子 實 神 實 妙 威 德 
T03n0184_001:0464a02	感化，天神歸命。』咸稱太子，號天中天。	感 化 天 神 歸 命 咸 稱 太 子 號 天 中 天 
T03n0184_001:0464a03	「於是還宮，天降瑞應，三十有二：一者、地為大	 於 是 還 宮 天 降 瑞 應 三 十 有 二 一 者 地 為 大 
T03n0184_001:0464a04	動坵墟皆平，二者、道巷自淨臭處更香，三	動 坵 墟 皆 平 二 者 道 巷 自 淨 臭 處 更 香 三 
T03n0184_001:0464a05	者、國界枯樹皆生花葉，四者、苑園自然生奇	者 國 界 枯 樹 皆 生 花 葉 四 者 苑 園 自 然 生 奇 
T03n0184_001:0464a06	甘果，五者、陸地生蓮花大如車輪，六者、地	甘 果 五 者 陸 地 生 蓮 花 大 如 車 輪 六 者 地 
T03n0184_001:0464a07	中伏藏悉自發出，七者、中藏寶物開現精	中 伏 藏 悉 自 發 出 七 者 中 藏 寶 物 開 現 精 
T03n0184_001:0464a08	明，八者、篋笥衣被被在柁架，九者、眾川	明 八 者 篋 笥 衣 被 被 在 柁 架 九 者 眾 川 
T03n0184_001:0464a09	萬流停住澄清，十者、風霽雲除空中清明，	萬 流 停 住 澄 清 十 者 風 霽 雲 除 空 中 清 明 
T03n0184_001:0464a10	十一者、天為四面細雨澤香，十二者、明月神	十 一 者 天 為 四 面 細 雨 澤 香 十 二 者 明 月 神 
T03n0184_001:0464a11	珠懸於殿堂，十三者、宮中火燭為不復用，	珠 懸 於 殿 堂 十 三 者 宮 中 火 燭 為 不 復 用 
T03n0184_001:0464a12	十四者、日月星辰皆住不行，十五、沸星下	十 四 者 日 月 星 辰 皆 住 不 行 十 五 沸 星 下 
T03n0184_001:0464a13	現侍太子生，十六、天梵寶蓋彌覆宮上，	現 侍 太 子 生 十 六 天 梵 寶 蓋 彌 覆 宮 上 
T03n0184_001:0464a14	十七、八方之神奉寶來獻，十八、天百味飯	十 七 八 方 之 神 奉 寶 來 獻 十 八 天 百 味 飯 
T03n0184_001:0464a15	自然在前，十九、寶甕萬口懸盛甘露，二十、	自 然 在 前 十 九 寶 甕 萬 口 懸 盛 甘 露 二 十 
T03n0184_001:0464a16	天神牽七寶交露車至，二十一、五百白象子	天 神 牽 七寶交露 車 至 二 十 一 五 百 白 象 子 
T03n0184_001:0464a17	自然羅在殿前，二十二、五百白師子子從雪	自 然 羅 在 殿 前 二 十 二 五 百 白 師 子 子 從 雪 
T03n0184_001:0464a18	山出羅住城門，二十三、天諸婇女現伎女	山 出 羅 住 城 門 二 十 三 天 諸 婇 女 現 伎 女 
T03n0184_001:0464a19	肩上，二十四、諸龍王女繞宮而住，二十五、天	肩 上 二 十 四 諸 龍 王 女 繞 宮 而 住 二 十 五 天 
T03n0184_001:0464a20	萬玉女把孔雀拂現宮牆上，二十六、天諸	萬 玉 女 把 孔 雀 拂 現 宮 牆 上 二 十 六 天 諸 
T03n0184_001:0464a21	婇女持金瓶盛香汁列住空中侍，二十七、	婇 女 持 金 瓶 盛 香 汁 列 住 空 中 侍 二 十 七 
T03n0184_001:0464a22	天樂皆下同時俱作，二十八、地獄皆休毒痛	天 樂 皆 下 同 時 俱 作 二 十 八 地 獄 皆 休 毒 痛 
T03n0184_001:0464a23	不行，二十九、毒蟲隱伏吉鳥翔鳴，三十、漁	不 行 二 十 九 毒 蟲 隱 伏 吉 鳥 翔 鳴 三 十 漁 
T03n0184_001:0464a24	獵怨惡一時慈心，三十一、境內孕婦生者悉	獵 怨 惡 一 時 慈 心 三 十 一 境 內 孕 婦 生 者 悉 
T03n0184_001:0464a25	男，聾盲瘖瘂、癃殘百疾，皆悉除愈，三十二、	男 聾 盲 瘖 瘂 癃 殘 百 疾 皆 悉 除 愈 三 十 二 
T03n0184_001:0464a26	樹神人現低首禮侍。當此之時，十六大國，	樹 神 人 現 低 首 禮 侍 當 此 之 時 十六大國 
T03n0184_001:0464a27	莫不雅奇歎未曾有。	莫 不 雅 奇 歎 未 曾 有 
T03n0184_001:0464a28	「於是香山有道士名阿夷，中夜覺天地大動，	 於 是 香 山 有 道 士 名 阿 夷 中 夜 覺 天 地 大 動 
T03n0184_001:0464a29	觀見光明暉赫非常，山中有花，名優曇	觀 見 光 明 暉 赫 非 常 山 中 有 花 名 優 曇 
T03n0184_001:0464b01	鉢，花中自然生師子王，墮地便行七步，舉	鉢 花 中 自 然 生 師 子 王 墮 地 便 行 七 步 舉 
T03n0184_001:0464b02	頭而吼，面四十里，其中飛鳥走獸、蜎飛蚑行	頭 而 吼 面 四 十 里 其 中 飛 鳥 走 獸 蜎 飛 蚑 行 
T03n0184_001:0464b03	蠕動之類，莫不懾伏。阿夷念言：『世間有	蠕 動 之 類 莫 不 懾 伏 阿 夷 念 言 世 間 有 
T03n0184_001:0464b04	佛，應現此瑞。今世五濁盛惡，何故有此吉	佛 應 現 此 瑞 今 世 五 濁 盛 惡 何 故 有 此 吉 
T03n0184_001:0464b05	祥瑞應？』天曉飛到迦維衛國，未及國城，四	祥 瑞 應 天 曉 飛 到 迦 維 衛 國 未 及 國 城 四 
T03n0184_001:0464b06	十里外，忽然落地。心甚驚喜：『此必有佛，	十 里 外 忽 然 落 地 心 甚 驚 喜 此 必 有 佛 
T03n0184_001:0464b07	於我無疑。』步詣宮門，門監白王：『阿夷在門。』王	於 我 無 疑 步 詣 宮 門 門 監 白 王 阿 夷 在 門 王 
T03n0184_001:0464b08	愕然曰：『阿夷常飛，今者何故在門求通？』王即	愕 然 曰 阿 夷 常 飛 今 者 何 故 在 門 求 通 王 即 
T03n0184_001:0464b09	出禮拜迎，澡洗沐浴，施新衣服，問訊：『今日臨	出 禮 拜 迎 澡 洗 沐 浴 施 新 衣 服 問 訊 今 日 臨 
T03n0184_001:0464b10	顧，勞屈尊聖！』阿夷答言：『聞大王夫人生太	顧 勞 屈 尊 聖 阿 夷 答 言 聞 大 王 夫 人 生 太 
T03n0184_001:0464b11	子，故來瞻省。』勅其內人，抱太子出。侍女白	子 故 來 瞻 省 勅 其 內 人 抱 太 子 出 侍 女 白 
T03n0184_001:0464b12	言：『太子疲懈，始得安眠。』阿夷喜悅，便說偈	言 太 子 疲 懈 始 得 安 眠 阿 夷 喜 悅 便 說 偈 
T03n0184_001:0464b13	言：	言 
T03n0184_001:0464b14	「『大雄常自覺，　　覺諸不覺者，	 大 雄 常 自 覺 覺 諸 不 覺 者 
T03n0184_001:0464b15	　　歷劫無睡臥，　　豈當眠寐乎？』	 歷 劫 無 睡 臥 豈 當 眠 寐 乎 
T03n0184_001:0464b16	「於是侍女，抱太子出，欲以太子向阿夷禮。阿	 於 是 侍 女 抱 太 子 出 欲 以 太 子 向 阿 夷 禮 阿 
T03n0184_001:0464b17	夷便驚起，前禮太子足。國王及群臣，見國師	夷 便 驚 起 前 禮 太 子 足 國 王 及 群 臣 見 國 師 
T03n0184_001:0464b18	阿夷敬禮太子，心便悚然，益知至尊，即	阿 夷 敬 禮 太 子 心 便 悚 然 益 知 至 尊 即 
T03n0184_001:0464b19	頭面禮太子足。阿夷猛力，迴伏百壯士，方	頭 面 禮 太 子 足 阿 夷 猛 力 迴 伏 百 壯 士 方 
T03n0184_001:0464b20	抱太子，筋骨委震，見奇相三十二、八十種好，	抱 太 子 筋 骨 委 震 見 奇 相 三 十 二 八十種好 
T03n0184_001:0464b21	身如金剛，殊妙難量，悉如祕讖，必當成佛，	身 如 金 剛 殊 妙 難 量 悉 如 祕 讖 必 當 成 佛 
T03n0184_001:0464b22	於我無疑，淚下哽咽悲不能言。時王惶怖	於 我 無 疑 淚 下 哽 咽 悲 不 能 言 時 王 惶 怖 
T03n0184_001:0464b23	請問：『太子有不祥乎？吉凶願告，幸勿有難。』	請 問 太 子 有 不 祥 乎 吉 凶 願 告 幸 勿 有 難 
T03n0184_001:0464b24	阿夷自抑制，即便說偈言：	阿 夷 自 抑 制 即 便 說 偈 言 
T03n0184_001:0464b25	「『今生大聖人，　　除世諸災患，	 今 生 大 聖 人 除 世 諸 災 患 
T03n0184_001:0464b26	　　傷我自無福，　　七日當命終。	 傷 我 自 無 福 七 日 當 命 終 
T03n0184_001:0464b27	　　不見神變化，　　說法雨世間，	 不 見 神 變 化 說 法 雨 世 間 
T03n0184_001:0464b28	　　今與太子別，　　是故自悲泣。』	 今 與 太 子 別 是 故 自 悲 泣 
T03n0184_001:0464b29	　　太子舉手言：　　『五道十方人，	 太 子 舉 手 言 五 道 十 方 人 
T03n0184_001:0464c01	　　吾當盡教化，　　皆令得其所。	 吾 當 盡 教 化 皆 令 得 其 所 
T03n0184_001:0464c02	　　本我意所願，　　當度薩和薩，	 本 我 意 所 願 當 度 薩 和 薩 
T03n0184_001:0464c03	　　一人不得道，　　吾不入泥洹。』	 一 人 不 得 道 吾 不 入 泥 洹 
T03n0184_001:0464c04	「於是阿夷喜，重禮太子足。白淨王怖止歡喜，	 於 是 阿 夷 喜 重 禮 太 子 足 白 淨 王 怖 止 歡 喜 
T03n0184_001:0464c05	而說偈言：	而 說 偈 言 
T03n0184_001:0464c06	「『太子有何相？　　當何治於世？	 太 子 有 何 相 當 何 治 於 世 
T03n0184_001:0464c07	　　願為一一說，　　諸相有何福？』	 願 為 一 一 說 諸 相 有 何 福 
T03n0184_001:0464c08	「時阿夷以偈答王言：	 時 阿 夷 以 偈 答 王 言 
T03n0184_001:0464c09	「『今觀太子身，　　金色堅固志，	 今 觀 太 子 身 金 色 堅 固 志 
T03n0184_001:0464c10	　　無上金剛杵，　　舂破婬欲山。	 無 上 金 剛 杵 舂 破 婬 欲 山 
T03n0184_001:0464c11	　　大人相滿具，　　足下安平趾，	 大 人 相 滿 具 足 下 安 平 趾 
T03n0184_001:0464c12	　　居國常平治，　　出家等正覺。	 居 國 常 平 治 出 家 等 正 覺 
T03n0184_001:0464c13	　　手足輪相現，　　其好有千輻，	 手 足 輪 相 現 其 好 有 千 輻 
T03n0184_001:0464c14	　　是故轉法輪，　　得佛三界尊。	 是 故 轉 法 輪 得 佛 三 界 尊 
T03n0184_001:0464c15	　　鹿腨而龍髀，　　隱相陰馬藏，	 鹿 腨 而 龍 髀 隱 相 陰 馬 藏 
T03n0184_001:0464c16	　　觀者無有厭，　　是故法清淨。	 觀 者 無 有 厭 是 故 法 清 淨 
T03n0184_001:0464c17	　　纖長手臂指，　　軟掌鞔中里，	 纖 長 手 臂 指 軟 掌 鞔 中 里 
T03n0184_001:0464c18	　　是故法久長，　　千歲在世教。	 是 故 法 久 長 千 歲 在 世 教 
T03n0184_001:0464c19	　　皮毛柔軟細，　　右旋不受塵，	 皮 毛 柔 軟 細 右 旋 不 受 塵 
T03n0184_001:0464c20	　　金色鉤鎖骨，　　是故伏外道。	 金 色 鉤 鎖 骨 是 故 伏 外 道 
T03n0184_001:0464c21	　　方身師子臆，　　旋轉不阿曲，	 方 身 師 子 臆 旋 轉 不 阿 曲 
T03n0184_001:0464c22	　　平住手過膝，　　是故一切禮。	 平 住 手 過 膝 是 故 一 切 禮 
T03n0184_001:0464c23	　　身有七處滿，　　千子力當敵，	 身 有 七 處 滿 千 子 力 當 敵 
T03n0184_001:0464c24	　　菩薩宿作行，　　是故無怨惡。	 菩 薩 宿 作 行 是 故 無 怨 惡 
T03n0184_001:0464c25	　　口含四十齒，　　方白而齊平，	 口 含 四 十 齒 方 白 而 齊 平 
T03n0184_001:0464c26	　　甘露法率眾，　　是故有七寶。	 甘 露 法 率 眾 是 故 有 七 寶 
T03n0184_001:0464c27	　　頰車如師子，　　四牙萬字現，	 頰 車 如 師 子 四 牙 萬 字 現 
T03n0184_001:0464c28	　　佛德現天下，　　是故豐三世。	 佛 德 現 天 下 是 故 豐 三 世 
T03n0184_001:0464c29	　　味味次第味，　　所食識其味，	 味 味 次 第 味 所 食 識 其 味 
T03n0184_001:0465a01	　　是以設法味，　　施與於一切。	 是 以 設 法 味 施 與 於 一 切 
T03n0184_001:0465a02	　　廣舌如蓮華，　　出口覆其面，	 廣 舌 如 蓮 華 出 口 覆 其 面 
T03n0184_001:0465a03	　　是故種種音，　　受者如甘露。	 是 故 種 種 音 受 者 如 甘 露 
T03n0184_001:0465a04	　　語聲哀鸞音，　　誦經過梵天，	 語 聲 哀 鸞 音 誦 經 過 梵 天 
T03n0184_001:0465a05	　　是故說法時，　　身安意得定。	 是 故 說 法 時 身 安 意 得 定 
T03n0184_001:0465a06	　　眼相紺青色，　　世世慈心觀，	 眼 相 紺 青 色 世 世 慈 心 觀 
T03n0184_001:0465a07	　　是故天人類，　　視佛無有厭。	 是 故 天 人 類 視 佛 無 有 厭 
T03n0184_001:0465a08	　　頂特生肉髻，　　髮色紺琉璃，	 頂 特 生 肉 髻 髮 色 紺 琉 璃 
T03n0184_001:0465a09	　　欲度一切故，　　是以法隆盛。	 欲 度 一 切 故 是 以 法 隆 盛 
T03n0184_001:0465a10	　　面光如滿月，　　色像花初開，	 面 光 如 滿 月 色 像 花 初 開 
T03n0184_001:0465a11	　　是以眉間毫，　　白淨如明珠。』	 是 以 眉 間 毫 白 淨 如 明 珠 
T03n0184_001:0465a12	「於是王深知其能相，為起四時殿，春、秋、冬、夏。	 於 是 王 深 知 其 能 相 為 起 四 時 殿 春 秋 冬 夏 
T03n0184_001:0465a13	各自異處，於其殿前列種甘果樹，樹間七	各 自 異 處 於 其 殿 前 列 種 甘 果 樹 樹 間 七 
T03n0184_001:0465a14	寶浴池，池中奇花，色色各異，譬如天花，	寶 浴 池 池 中 奇 花 色 色 各 異 譬 如 天 花 
T03n0184_001:0465a15	水類之鳥，數十百種，宮城牢固，七寶樓觀	水 類 之 鳥 數 十 百 種 宮 城 牢 固 七 寶 樓 觀 
T03n0184_001:0465a16	懸鈴幡幢，門戶開閉，聲聞四十里，選五百	懸 鈴 幡 幢 門 戶 開 閉 聲 聞 四 十 里 選 五 百 
T03n0184_001:0465a17	妓女，擇取溫雅禮儀備者，供養娛樂，育養太	妓 女 擇 取 溫 雅 禮 儀 備 者 供 養 娛 樂 育 養 太 
T03n0184_001:0465a18	子。太子生日，國中八萬四千長者，生子悉	子 太 子 生 日 國 中 八萬四千 長 者 生 子 悉 
T03n0184_001:0465a19	男，八萬四千廐馬生駒，其一特異，毛色絕	男 八萬四千 廐 馬 生 駒 其 一 特 異 毛 色 絕 
T03n0184_001:0465a20	白，髦鬣貫珠，以是之故，名為騫特。廐生	白 髦 鬣 貫 珠 以 是 之 故 名 為 騫 特 廐 生 
T03n0184_001:0465a21	白象，八萬四千，其一白象，七肢平跱，髦尾	白 象 八萬四千 其 一 白 象 七 肢 平 跱 髦 尾 
T03n0184_001:0465a22	貫珠，口有六牙，是故名為白象之寶。白馬給	貫 珠 口 有 六 牙 是 故 名 為 白 象 之 寶 白 馬 給 
T03n0184_001:0465a23	乘，奴名車匿。「太子生七日，其母命終，以懷	乘 奴 名 車 匿 太 子 生 七 日 其 母 命 終 以 懷 
T03n0184_001:0465a24	天師功德大故，生忉利天，封受自然。太子	天 師 功 德 大 故 生 忉 利 天 封 受 自 然 太 子 
T03n0184_001:0465a25	在宮，不樂憒閙，志思閑燕。王問侍女：『太	在 宮 不 樂 憒 閙 志 思 閑 燕 王 問 侍 女 太 
T03n0184_001:0465a26	子樂乎？』侍女白言：『供養伎樂，不失時節，	子 樂 乎 侍 女 白 言 供 養 伎 樂 不 失 時 節 
T03n0184_001:0465a27	觀省太子，不以歡樂。』王用愁憂，即召群臣：	觀 省 太 子 不 以 歡 樂 王 用 愁 憂 即 召 群 臣 
T03n0184_001:0465a28	『阿夷相言，必成佛道。以何方便，使太子留，	 阿 夷 相 言 必 成 佛 道 以 何 方 便 使 太 子 留 
T03n0184_001:0465a29	令無道志。』有一臣言：『唯教書疏，用繫志	令 無 道 志 有 一 臣 言 唯 教 書 疏 用 繫 志 
T03n0184_001:0465b01	意。』即與其僕五百人俱，共詣師門。師聞太子	意 即 與 其 僕 五 百 人 俱 共 詣 師 門 師 聞 太 子 
T03n0184_001:0465b02	至，即出拜迎。太子問言：『此為何人？』臣言：	至 即 出 拜 迎 太 子 問 言 此 為 何 人 臣 言 
T03n0184_001:0465b03	『是國教書師也。』太子問言：『閻浮提書凡有	 是 國 教 書 師 也 太 子 問 言 閻 浮 提 書 凡 有 
T03n0184_001:0465b04	六十四種，即數書名，今用何書，以相教示？』	六 十 四 種 即 數 書 名 今 用 何 書 以 相 教 示 
T03n0184_001:0465b05	梵志惶怖，答太子言：『六十四種，己所未聞，	梵 志 惶 怖 答 太 子 言 六 十 四 種 己 所 未 聞 
T03n0184_001:0465b06	唯持二書，以教人民。即時歸命，願赦不	唯 持 二 書 以 教 人 民 即 時 歸 命 願 赦 不 
T03n0184_001:0465b07	及。』	及 
T03n0184_001:0465b08	試藝品第三	試 藝 品 第 三 
T03n0184_001:0465b09	「於是太子，與諸官屬，即迴還宮。至年十七，	 於 是 太 子 與 諸 官 屬 即 迴 還 宮 至 年 十 七 
T03n0184_001:0465b10	妙才益顯，晝夜憂思，未曾歡樂，常念出家。	妙 才 益 顯 晝 夜 憂 思 未 曾 歡 樂 常 念 出 家 
T03n0184_001:0465b11	王問其僕：『太子云何？』其僕答言：『太子日日憂	王 問 其 僕 太 子 云 何 其 僕 答 言 太 子 日 日 憂 
T03n0184_001:0465b12	悴，未甞歡樂。』王復愁憂召諸群臣：『太子憂	悴 未 甞 歡 樂 王 復 愁 憂 召 諸 群 臣 太 子 憂 
T03n0184_001:0465b13	思，今當如何？』有一臣言：『令習兵馬。』或言：『當	思 今 當 如 何 有 一 臣 言 令 習 兵 馬 或 言 當 
T03n0184_001:0465b14	習手搏射御。』或言：『當令案行國界，使觀施	習 手 搏 射 御 或 言 當 令 案 行 國 界 使 觀 施 
T03n0184_001:0465b15	為，散諸意思。』有一臣言：『太子已大，宜當娶	為 散 諸 意 思 有 一 臣 言 太 子 已 大 宜 當 娶 
T03n0184_001:0465b16	妻以迴其志。』王為太子，採擇名女，無可意者。	妻 以 迴 其 志 王 為 太 子 採 擇 名 女 無 可 意 者 
T03n0184_001:0465b17	有小國王，名須波佛(漢言善覺)，有女名裘夷，端	有 小 國 王 名 須 波 佛 漢 言 善 覺 有 女 名 裘 夷 端 
T03n0184_001:0465b18	正皎潔天下少雙，八國諸王，皆為子求，悉不	正 皎 潔 天 下 少 雙 八 國 諸 王 皆 為 子 求 悉 不 
T03n0184_001:0465b19	與之。白淨王聞即召善覺，而告之曰：『吾為	與 之 白 淨 王 聞 即 召 善 覺 而 告 之 曰 吾 為 
T03n0184_001:0465b20	太子，娉取卿女。』善覺答言：『今女有母，及諸群	太 子 娉 取 卿 女 善 覺 答 言 今 女 有 母 及 諸 群 
T03n0184_001:0465b21	臣國師梵志，當卜所宜，別自啟白。』「善覺歸	臣 國 師 梵 志 當 卜 所 宜 別 自 啟 白 善 覺 歸 
T03n0184_001:0465b22	國，愁憂不樂，絕不飲食。女即問王：『體力不	國 愁 憂 不 樂 絕 不 飲 食 女 即 問 王 體 力 不 
T03n0184_001:0465b23	安？何故不樂？』父言：『坐汝令吾憂耳。』女言：『云	安 何 故 不 樂 父 言 坐 汝 令 吾 憂 耳 女 言 云 
T03n0184_001:0465b24	何為我？』父言：『聞諸國王來求索汝，吾皆不許。	何 為 我 父 言 聞 諸 國 王 來 求 索 汝 吾 皆 不 許 
T03n0184_001:0465b25	今白淨王，為太子求汝，若不許者，恐見誅罰，	今 白 淨 王 為 太 子 求 汝 若 不 許 者 恐 見 誅 罰 
T03n0184_001:0465b26	適欲與者，諸國怨結。以是之故，令吾憂慼！』	適 欲 與 者 諸 國 怨 結 以 是 之 故 令 吾 憂 慼 
T03n0184_001:0465b27	女言：『願父安意，此事易耳。我却七日，自	女 言 願 父 安 意 此 事 易 耳 我 却 七 日 自 
T03n0184_001:0465b28	處出門。』善覺聽之，表白淨王：『女即七日，	處 出 門 善 覺 聽 之 表 白 淨 王 女 即 七 日 
T03n0184_001:0465b29	自出求處國中勇武技術最勝者，爾乃為	自 出 求 處 國 中 勇 武 技 術 最 勝 者 爾 乃 為 
T03n0184_001:0465c01	之。』白淨王念：『太子處宮，未曾所習，今欲試	之 白 淨 王 念 太 子 處 宮 未 曾 所 習 今 欲 試 
T03n0184_001:0465c02	藝，當如何乎？』「至其時日，裘夷從五百侍女，	藝 當 如 何 乎 至 其 時 日 裘 夷 從 五 百 侍 女 
T03n0184_001:0465c03	詣國門上，諸國術士，普皆雲集，觀最妙技	詣 國 門 上 諸 國 術 士 普 皆 雲 集 觀 最 妙 技 
T03n0184_001:0465c04	禮樂備者，我乃應之。王勅群臣，當出戲場觀	禮 樂 備 者 我 乃 應 之 王 勅 群 臣 當 出 戲 場 觀 
T03n0184_001:0465c05	諸技術。王語優陀：『汝告太子：「為爾娶妻，當現	諸 技 術 王 語 優 陀 汝 告 太 子 為 爾 娶 妻 當 現 
T03n0184_001:0465c06	奇藝。」』優陀受教往告太子：『王為娶妻，令試	奇 藝 優 陀 受 教 往 告 太 子 王 為 娶 妻 令 試 
T03n0184_001:0465c07	禮樂，宜就戲場。』太子即與優陀、難陀、調達、阿	禮 樂 宜 就 戲 場 太 子 即 與 優 陀 難 陀 調 達 阿 
T03n0184_001:0465c08	難等五百人，執持禮樂射藝之具，當出城	難 等 五 百 人 執 持 禮 樂 射 藝 之 具 當 出 城 
T03n0184_001:0465c09	門，安置一象，當其城門，決有力者。調達先	門 安 置 一 象 當 其 城 門 決 有 力 者 調 達 先 
T03n0184_001:0465c10	出，見象塞門，扠之一拳，應時即死。難陀尋	出 見 象 塞 門 扠 之 一 拳 應 時 即 死 難 陀 尋 
T03n0184_001:0465c11	至，牽著道側。太子後來，問其僕曰：『誰抂殺	至 牽 著 道 側 太 子 後 來 問 其 僕 曰 誰 抂 殺 
T03n0184_001:0465c12	象？』答言：『調達殺之！』『誰復移者？』答言：『難陀！』菩	象 答 言 調 達 殺 之 誰 復 移 者 答 言 難 陀 菩 
T03n0184_001:0465c13	薩慈仁，徐前接象，舉擲城外，象即還穌更生	薩 慈 仁 徐 前 接 象 舉 擲 城 外 象 即 還 穌 更 生 
T03n0184_001:0465c14	如故。「調達到場，撲眾力士，莫能當者，諸名	如 故 調 達 到 場 撲 眾 力 士 莫 能 當 者 諸 名 
T03n0184_001:0465c15	勇力，皆為摧辱。王問其僕：『誰為勝者？』答言：	勇 力 皆 為 摧 辱 王 問 其 僕 誰 為 勝 者 答 言 
T03n0184_001:0465c16	『調達。』王告難陀：『汝與調達二人相撲。』難陀受	 調 達 王 告 難 陀 汝 與 調 達 二 人 相 撲 難 陀 受 
T03n0184_001:0465c17	教即撲，調達頓躃悶絕，以水灌之，有頃乃	教 即 撲 調 達 頓 躃 悶 絕 以 水 灌 之 有 頃 乃 
T03n0184_001:0465c18	穌。王復問言：『誰為勝者？』其僕答言：『難陀得	穌 王 復 問 言 誰 為 勝 者 其 僕 答 言 難 陀 得 
T03n0184_001:0465c19	勝。』王告難陀：『與太子決。』難陀白王：『兄如須	勝 王 告 難 陀 與 太 子 決 難 陀 白 王 兄 如 須 
T03n0184_001:0465c20	彌，難陀如芥子，實非其類。』拜謝而退。「復以	彌 難 陀 如 芥 子 實 非 其 類 拜 謝 而 退 復 以 
T03n0184_001:0465c21	射決，先安鐵鼓，十里置一，至于七鼓，諸名	射 決 先 安 鐵 鼓 十 里 置 一 至 于 七 鼓 諸 名 
T03n0184_001:0465c22	射者，其箭力勢，不及一鼓，調達放發，徹一	射 者 其 箭 力 勢 不 及 一 鼓 調 達 放 發 徹 一 
T03n0184_001:0465c23	中二，難陀徹二，箭貫三鼓，其餘藝士，無能	中 二 難 陀 徹 二 箭 貫 三 鼓 其 餘 藝 士 無 能 
T03n0184_001:0465c24	及者。太子前射，挽弓皆折，無可手者。告其	及 者 太 子 前 射 挽 弓 皆 折 無 可 手 者 告 其 
T03n0184_001:0465c25	僕曰：『吾先祖有弓，今在天廟，汝取持來。』即往	僕 曰 吾 先 祖 有 弓 今 在 天 廟 汝 取 持 來 即 往 
T03n0184_001:0465c26	取弓，二人乃勝，令與眾人無能舉者。太子張	取 弓 二 人 乃 勝 令 與 眾 人 無 能 舉 者 太 子 張 
T03n0184_001:0465c27	弓，弓聲如雷。傳與大眾，莫能引者。太子攬	弓 弓 聲 如 雷 傳 與 大 眾 莫 能 引 者 太 子 攬 
T03n0184_001:0465c28	牽彈弓之聲，聞四十里，彎弓放箭，徹過七	牽 彈 弓 之 聲 聞 四 十 里 彎 弓 放 箭 徹 過 七 
T03n0184_001:0465c29	鼓，再發穿鼓入地，泉水涌出，三發貫鼓著	鼓 再 發 穿 鼓 入 地 泉 水 涌 出 三 發 貫 鼓 著 
T03n0184_001:0466a01	鐵圍山，一切眾會歎未曾有。諸來決藝，悉皆	鐵 圍 山 一 切 眾 會 歎 未 曾 有 諸 來 決 藝 悉 皆 
T03n0184_001:0466a02	受折慚辱而去。「復有力人王，最於後來，壯健	受 折 慚 辱 而 去 復 有 力 人 王 最 於 後 來 壯 健 
T03n0184_001:0466a03	非常勇猛絕世，謂調達、難陀為不足擊，當	非 常 勇 猛 絕 世 謂 調 達 難 陀 為 不 足 擊 當 
T03n0184_001:0466a04	與太子共決技耳。被辱去者，審呼能報，踊	與 太 子 共 決 技 耳 被 辱 去 者 審 呼 能 報 踊 
T03n0184_001:0466a05	躍歡喜，語力人王：『卿之雄傑世無當者，決	躍 歡 喜 語 力 人 王 卿 之 雄 傑 世 無 當 者 決 
T03n0184_001:0466a06	力取勝，必自如意。』皆隨從還，觀與太子決	力 取 勝 必 自 如 意 皆 隨 從 還 觀 與 太 子 決 
T03n0184_001:0466a07	於勝負。調達、難陀奮其威武，便前欲擊。太	於 勝 負 調 達 難 陀 奮 其 威 武 便 前 欲 擊 太 
T03n0184_001:0466a08	子止言：『此非為人，大力魔王耳。卿不能制，	子 止 言 此 非 為 人 大 力 魔 王 耳 卿 不 能 制 
T03n0184_001:0466a09	必受其辱。吾自當之。』父王聞此，念太子幼，	必 受 其 辱 吾 自 當 之 父 王 聞 此 念 太 子 幼 
T03n0184_001:0466a10	深為愁怖；諸來觀者，謂勝太子。時力人王，	深 為 愁 怖 諸 來 觀 者 謂 勝 太 子 時 力 人 王 
T03n0184_001:0466a11	蹹地勇起，奮臂舉手，前撮太子，太子應時，	蹹 地 勇 起 奮 臂 舉 手 前 撮 太 子 太 子 應 時 
T03n0184_001:0466a12	接撲著地，地為大動。眾會重辱，散去忽滅。	接 撲 著 地 地 為 大 動 眾 會 重 辱 散 去 忽 滅 
T03n0184_001:0466a13	太子殊勝，椎鍾擊鼓，彈琴歌頌，騎乘還宮。「優	太 子 殊 勝 椎 鍾 擊 鼓 彈 琴 歌 頌 騎 乘 還 宮 優 
T03n0184_001:0466a14	陀語善覺言：『太子技藝，事事殊特。卿女裘	陀 語 善 覺 言 太 子 技 藝 事 事 殊 特 卿 女 裘 
T03n0184_001:0466a15	夷，今為所在？』善覺答言：『從五百侍女在城	夷 今 為 所 在 善 覺 答 言 從 五 百 侍 女 在 城 
T03n0184_001:0466a16	門上。』優陀白太子言：『宜現奇特。』太子脫身	門 上 優 陀 白 太 子 言 宜 現 奇 特 太 子 脫 身 
T03n0184_001:0466a17	珠瓔，欲遙擲之。優陀言：『眾女大多，今擲	珠 瓔 欲 遙 擲 之 優 陀 言 眾 女 大 多 今 擲 
T03n0184_001:0466a18	與誰？』太子言：『珠瓔著頸則是其人。』尋便擲珠，	與 誰 太 子 言 珠 瓔 著 頸 則 是 其 人 尋 便 擲 珠 
T03n0184_001:0466a19	即著裘夷。一切眾女，皆稱：『妙哉！甚為奇特，	即 著 裘 夷 一 切 眾 女 皆 稱 妙 哉 甚 為 奇 特 
T03n0184_001:0466a20	世之希有。』於是善覺，嚴辦送女，詣太子宮，	世 之 希 有 於 是 善 覺 嚴 辦 送 女 詣 太 子 宮 
T03n0184_001:0466a21	眾伎侍從，凡二萬人，晝夜娛樂，絕世之音。	眾 伎 侍 從 凡 二 萬 人 晝 夜 娛 樂 絕 世 之 音 
T03n0184_001:0466a22	太子志意，不以為歡，常欲棄捨，靜修道業，	太 子 志 意 不 以 為 歡 常 欲 棄 捨 靜 修 道 業 
T03n0184_001:0466a23	濟度眾生。「王問其僕：『太子迎妃以來，意志	濟 度 眾 生 王 問 其 僕 太 子 迎 妃 以 來 意 志 
T03n0184_001:0466a24	云何？』僕答王言：『憂思不樂，身體羸瘦，轉不如	云 何 僕 答 王 言 憂 思 不 樂 身 體 羸 瘦 轉 不 如 
T03n0184_001:0466a25	前。』王心愁憂，即召群臣：『太子不悅，當如之	前 王 心 愁 憂 即 召 群 臣 太 子 不 悅 當 如 之 
T03n0184_001:0466a26	何？』諸臣議言：『宜復娉娶，增其伎樂。』儻能迴	何 諸 臣 議 言 宜 復 娉 娶 增 其 伎 樂 儻 能 迴 
T03n0184_001:0466a27	志，樂於世間，即復為娉妙女，一名眾稱味，二	志 樂 於 世 間 即 復 為 娉 妙 女 一 名 眾 稱 味 二 
T03n0184_001:0466a28	名常樂意。其一夫人者，二萬婇女，三夫人者，	名 常 樂 意 其 一 夫 人 者 二 萬 婇 女 三 夫 人 者 
T03n0184_001:0466a29	凡有六萬婇女，端正妙好，天女無異。王問裘	凡 有 六 萬 婇 女 端 正 妙 好 天 女 無 異 王 問 裘 
T03n0184_001:0466b01	夷：『太子今有六萬婇女，伎樂供養，太子寧	夷 太 子 今 有 六 萬 婇 女 伎 樂 供 養 太 子 寧 
T03n0184_001:0466b02	樂乎？』答言：『太子夙夜專精志道，不思欲樂。』	樂 乎 答 言 太 子 夙 夜 專 精 志 道 不 思 欲 樂 
T03n0184_001:0466b03	王聞憂慘，召諸群臣復共議言：『今供太子，	王 聞 憂 慘 召 諸 群 臣 復 共 議 言 今 供 太 子 
T03n0184_001:0466b04	盡世珍奇，而故專志未曾歡樂。必如阿夷	盡 世 珍 奇 而 故 專 志 未 曾 歡 樂 必 如 阿 夷 
T03n0184_001:0466b05	言乎？』諸臣答言：『六萬婇女，極世之樂，不以	言 乎 諸 臣 答 言 六 萬 婇 女 極 世 之 樂 不 以 
T03n0184_001:0466b06	為歡，宜使出遊觀於治政，以散道意。』	為 歡 宜 使 出 遊 觀 於 治 政 以 散 道 意 
T03n0184_001:0466b07	修行本起經卷上	修 行 本 起 經 卷 上 
T03n0184_002:0466b10	修行本起經卷下	修 行 本 起 經 卷 下 
T03n0184_002:0466b12	後漢西域三藏竺大力共康孟詳譯	後 漢 西 域 三 藏 竺 大 力 共 康 孟 詳 譯 
T03n0184_002:0466b13	遊觀品第三	遊 觀 品 第 三 
T03n0184_002:0466b14	「於是王告太子：『當行遊觀。』太子念言：『久在深	 於 是 王 告 太 子 當 行 遊 觀 太 子 念 言 久 在 深 
T03n0184_002:0466b15	宮，思欲出遊，審得所願。』王勅國中，太子當	宮 思 欲 出 遊 審 得 所 願 王 勅 國 中 太 子 當 
T03n0184_002:0466b16	出，嚴整道巷，灑掃燒香，懸繒幡蓋，務令	出 嚴 整 道 巷 灑 掃 燒 香 懸 繒 幡 蓋 務 令 
T03n0184_002:0466b17	鮮潔。太子導從，千乘萬騎，始出東城門，	鮮 潔 太 子 導 從 千 乘 萬 騎 始 出 東 城 門 
T03n0184_002:0466b18	時首陀會天，名難提和羅，欲令太子速疾出	時 首 陀 會 天 名 難 提 和 羅 欲 令 太 子 速 疾 出 
T03n0184_002:0466b19	家，救濟十方三毒火然，願雨法水，以滅毒	家 救 濟 十 方 三 毒 火 然 願 雨 法 水 以 滅 毒 
T03n0184_002:0466b20	火。難提和羅，化作老人，踞於道傍，頭白齒	火 難 提 和 羅 化 作 老 人 踞 於 道 傍 頭 白 齒 
T03n0184_002:0466b21	落，皮緩面皺，肉消脊軁，支節萎曲，眼淚鼻	落 皮 緩 面 皺 肉 消 脊 軁 支 節 萎 曲 眼 淚 鼻 
T03n0184_002:0466b22	涕，涎出相屬，上氣肩息，身色黧黑，頭手	涕 涎 出 相 屬 上 氣 肩 息 身 色 黧 黑 頭 手 
T03n0184_002:0466b23	肬掉，軀體戰懾，惡露自出，坐臥其上。太	肬 掉 軀 體 戰 懾 惡 露 自 出 坐 臥 其 上 太 
T03n0184_002:0466b24	子問言：『此為何人？』天神寤僕，僕言：『老人。』『何等	子 問 言 此 為 何 人 天 神 寤 僕 僕 言 老 人 何 等 
T03n0184_002:0466b25	為老？』曰：『夫老者，年耆根熟，形變色衰，氣微力	為 老 曰 夫 老 者 年 耆 根 熟 形 變 色 衰 氣 微 力 
T03n0184_002:0466b26	竭，食不消化，骨節欲離，坐起須人，目冥	竭 食 不 消 化 骨 節 欲 離 坐 起 須 人 目 冥 
T03n0184_002:0466b27	耳聾，便旋即忘，言輙悲哀，餘命無幾，故謂	耳 聾 便 旋 即 忘 言 輙 悲 哀 餘 命 無 幾 故 謂 
T03n0184_002:0466b28	之老。』太子歎曰：『人生於世，有此老患，愚人貪	之 老 太 子 歎 曰 人 生 於 世 有 此 老 患 愚 人 貪 
T03n0184_002:0466b29	愛，何可樂者？物生於春，秋冬悴枯，老至如	愛 何 可 樂 者 物 生 於 春 秋 冬 悴 枯 老 至 如 
T03n0184_002:0466c01	電，身安足恃。』即說偈言：	電 身 安 足 恃 即 說 偈 言 
T03n0184_002:0466c02	「『老則色衰，　　病無光澤，	 老 則 色 衰 病 無 光 澤 
T03n0184_002:0466c03	　　皮緩肌縮，　　死命近促。	 皮 緩 肌 縮 死 命 近 促 
T03n0184_002:0466c04	　　老則形變，　　喻如故車，	 老 則 形 變 喻 如 故 車 
T03n0184_002:0466c05	　　法能除苦，　　宜以力學。	 法 能 除 苦 宜 以 力 學 
T03n0184_002:0466c06	　　命欲日夜盡，　　及時可勤力，	 命 欲 日 夜 盡 及 時 可 勤 力 
T03n0184_002:0466c07	　　世間諦非常，　　莫惑墮冥中。	 世 間 諦 非 常 莫 惑 墮 冥 中 
T03n0184_002:0466c08	　　當學燃意燈，　　自練求智慧，	 當 學 燃 意 燈 自 練 求 智 慧 
T03n0184_002:0466c09	　　離垢勿染污，　　執燭觀道地。』	 離 垢 勿 染 污 執 燭 觀 道 地 
T03n0184_002:0466c10	「於是太子，即迴車還，愍傷一切，有此太患，	 於 是 太 子 即 迴 車 還 愍 傷 一 切 有 此 太 患 
T03n0184_002:0466c11	憂思不樂。王問其僕：『太子出遊，何故速還？』	憂 思 不 樂 王 問 其 僕 太 子 出 遊 何 故 速 還 
T03n0184_002:0466c12	其僕答言：『道逢老人，傷念不樂。』還宮愁思，	其 僕 答 言 道 逢 老 人 傷 念 不 樂 還 宮 愁 思 
T03n0184_002:0466c13	數年小差，復欲出遊。王勅國中，太子當出，	數 年 小 差 復 欲 出 遊 王 勅 國 中 太 子 當 出 
T03n0184_002:0466c14	禁諸臭穢，莫在道側。於是太子，駕乘出城	禁 諸 臭 穢 莫 在 道 側 於 是 太 子 駕 乘 出 城 
T03n0184_002:0466c15	南門。天化為病人，在于道側，身瘦腹大，軀	南 門 天 化 為 病 人 在 于 道 側 身 瘦 腹 大 軀 
T03n0184_002:0466c16	體黃熟，咳嗽嘔[口*逆]，百節痛毒，九孔敗漏，不	體 黃 熟 咳 嗽 嘔 [口逆] 百 節 痛 毒 九 孔 敗 漏 不 
T03n0184_002:0466c17	淨自沒，目不見色，耳不聞聲，呻吟呼吸，手	淨 自 沒 目 不 見 色 耳 不 聞 聲 呻 吟 呼 吸 手 
T03n0184_002:0466c18	足摸空，喚呼父母，悲戀妻子。太子問曰：『此	足 摸 空 喚 呼 父 母 悲 戀 妻 子 太 子 問 曰 此 
T03n0184_002:0466c19	為何等？』其僕答言：『病人也。』『何如為病？』答	為 何 等 其 僕 答 言 病 人 也 何 如 為 病 答 
T03n0184_002:0466c20	言：『人有四大，地、水、火、風，大有百一病，展轉	言 人 有 四 大 地 水 火 風 大 有 百 一 病 展 轉 
T03n0184_002:0466c21	相鑽，四百四病，同時俱作，此人必以極寒、	相 鑽 四 百 四 病 同 時 俱 作 此 人 必 以 極 寒 
T03n0184_002:0466c22	極熱、極飢、極飽、極飲、極渴，將節失所，臥起	極 熱 極 飢 極 飽 極 飲 極 渴 將 節 失 所 臥 起 
T03n0184_002:0466c23	無常，故致斯病。』太子嘆曰：『吾處富貴，極世	無 常 故 致 斯 病 太 子 嘆 曰 吾 處 富 貴 極 世 
T03n0184_002:0466c24	所珍，飲食快口，放心自恣，婬於五欲，不能	所 珍 飲 食 快 口 放 心 自 恣 婬 於 五 欲 不 能 
T03n0184_002:0466c25	自覺，亦當有病，與彼何異。』即說偈言：	自 覺 亦 當 有 病 與 彼 何 異 即 說 偈 言 
T03n0184_002:0466c26	「『是身為脆哉，　　常俱四大中，	 是 身 為 脆 哉 常 俱 四 大 中 
T03n0184_002:0466c27	　　九孔不淨漏，　　有老有病患。	 九 孔 不 淨 漏 有 老 有 病 患 
T03n0184_002:0466c28	　　生天皆無常，　　人間老病憂，	 生 天 皆 無 常 人 間 老 病 憂 
T03n0184_002:0466c29	　　觀身如雨泡，　　世間何可樂。』」	 觀 身 如 雨 泡 世 間 何 可 樂 
T03n0184_002:0467a01	「於是太子，迴車還宮，思念一切有此大患。王	 於 是 太 子 迴 車 還 宮 思 念 一 切 有 此 大 患 王 
T03n0184_002:0467a02	問其僕：『太子出遊，今者何如？』其僕答言：『逢見	問 其 僕 太 子 出 遊 今 者 何 如 其 僕 答 言 逢 見 
T03n0184_002:0467a03	病人，於是不樂。』數年小差，復欲出遊。王勅	病 人 於 是 不 樂 數 年 小 差 復 欲 出 遊 王 勅 
T03n0184_002:0467a04	國中，太子當出，平治臭處，無令近道。出西	國 中 太 子 當 出 平 治 臭 處 無 令 近 道 出 西 
T03n0184_002:0467a05	城門，天作死人，扶輿出城，室家隨車，啼哭	城 門 天 作 死 人 扶 輿 出 城 室 家 隨 車 啼 哭 
T03n0184_002:0467a06	呼天，奈何捨我，永為別離。太子問曰：『此為	呼 天 奈 何 捨 我 永 為 別 離 太 子 問 曰 此 為 
T03n0184_002:0467a07	何等？』僕言：『死人。』『何如為死？』答言：『死者盡也，	何 等 僕 言 死 人 何 如 為 死 答 言 死 者 盡 也 
T03n0184_002:0467a08	精神去矣。四大欲散，魂神不安，風去息絕，	精 神 去 矣 四 大 欲 散 魂 神 不 安 風 去 息 絕 
T03n0184_002:0467a09	火滅身冷，風先火次，魂靈去矣。身體挺直，	火 滅 身 冷 風 先 火 次 魂 靈 去 矣 身 體 挺 直 
T03n0184_002:0467a10	無所復知，旬日之間，肉壞血流，膖脹爛臭，	無 所 復 知 旬 日 之 間 肉 壞 血 流 膖 脹 爛 臭 
T03n0184_002:0467a11	無一可取。身中有蟲，蟲還食之，筋脉爛盡，	無 一 可 取 身 中 有 蟲 蟲 還 食 之 筋 脉 爛 盡 
T03n0184_002:0467a12	骨節解散，髑髏異處，脊脇肩臂，髀脛足指，	骨 節 解 散 髑 髏 異 處 脊 脇 肩 臂 髀 脛 足 指 
T03n0184_002:0467a13	各自異處，飛鳥走獸，競來食之。天龍鬼	各 自 異 處 飛 鳥 走 獸 競 來 食 之 天 龍 鬼 
T03n0184_002:0467a14	神，帝王人民，貧富貴賤，無免此患。』太子長	神 帝 王 人 民 貧 富 貴 賤 無 免 此 患 太 子 長 
T03n0184_002:0467a15	嘆，而說頌曰：	嘆 而 說 頌 曰 
T03n0184_002:0467a16	「『觀見老病死，　　太子心長歎，	 觀 見 老 病 死 太 子 心 長 歎 
T03n0184_002:0467a17	　　人生無常在，　　吾身亦當然。	 人 生 無 常 在 吾 身 亦 當 然 
T03n0184_002:0467a18	　　是身為死物，　　精神無形法，	 是 身 為 死 物 精 神 無 形 法 
T03n0184_002:0467a19	　　假令死復生，　　罪福不敗亡。	 假 令 死 復 生 罪 福 不 敗 亡 
T03n0184_002:0467a20	　　終始非一世，　　從癡愛久長，	 終 始 非 一 世 從 癡 愛 久 長 
T03n0184_002:0467a21	　　自此受苦樂，　　身死神不喪。	 自 此 受 苦 樂 身 死 神 不 喪 
T03n0184_002:0467a22	　　非空非海中，　　非入山石間，	 非 空 非 海 中 非 入 山 石 間 
T03n0184_002:0467a23	　　無有地方所，　　脫止不受死。』	 無 有 地 方 所 脫 止 不 受 死 
T03n0184_002:0467a24	「於是太子，迴車還宮，愍念眾生有老、病、死苦	 於 是 太 子 迴 車 還 宮 愍 念 眾 生 有 老 病 死 苦 
T03n0184_002:0467a25	惱大患，憂思不食。王問其僕：『太子出遊，寧	惱 大 患 憂 思 不 食 王 問 其 僕 太 子 出 遊 寧 
T03n0184_002:0467a26	有樂乎？』即答王言：『逢見死人，遂致不樂。』數	有 樂 乎 即 答 王 言 逢 見 死 人 遂 致 不 樂 數 
T03n0184_002:0467a27	年小差，復欲遊觀，嚴駕出北城門。天復化	年 小 差 復 欲 遊 觀 嚴 駕 出 北 城 門 天 復 化 
T03n0184_002:0467a28	作沙門，法服持鉢，行步安詳，目不離前。太子	作 沙 門 法 服 持 鉢 行 步 安 詳 目 不 離 前 太 子 
T03n0184_002:0467a29	問曰：『此為何人？』其僕答曰：『沙門也！』『何等為沙	問 曰 此 為 何 人 其 僕 答 曰 沙 門 也 何 等 為 沙 
T03n0184_002:0467b01	門？』『蓋聞沙門之為道也，捨家妻子，捐棄愛欲，	門 蓋 聞 沙 門 之 為 道 也 捨 家 妻 子 捐 棄 愛 欲 
T03n0184_002:0467b02	斷絕六情，守戒無為，得一心者，則萬邪滅矣。	斷 絕 六 情 守 戒 無 為 得 一 心 者 則 萬 邪 滅 矣 
T03n0184_002:0467b03	一心之道，謂之羅漢，羅漢者真人也。聲色	一 心 之 道 謂 之 羅 漢 羅 漢 者 真 人 也 聲 色 
T03n0184_002:0467b04	不能污，榮位不能屈，難動如地，已免憂苦，	不 能 污 榮 位 不 能 屈 難 動 如 地 已 免 憂 苦 
T03n0184_002:0467b05	存亡自在。』太子曰：『善哉！唯是為快。』即說偈	存 亡 自 在 太 子 曰 善 哉 唯 是 為 快 即 說 偈 
T03n0184_002:0467b06	言：	言 
T03n0184_002:0467b07	「『痛哉有此苦，　　生老病死患，	 痛 哉 有 此 苦 生老病死 患 
T03n0184_002:0467b08	　　精神還入罪，　　經歷諸勤苦。	 精 神 還 入 罪 經 歷 諸 勤 苦 
T03n0184_002:0467b09	　　今當滅諸苦，　　生老病死除，	 今 當 滅 諸 苦 生老病死 除 
T03n0184_002:0467b10	　　不復與愛會，　　永令得滅度。』	 不 復 與 愛 會 永 令 得 滅 度 
T03n0184_002:0467b11	「於是太子，即迴車還，齋思不食。王問其僕：	 於 是 太 子 即 迴 車 還 齋 思 不 食 王 問 其 僕 
T03n0184_002:0467b12	『太子又出，意豈樂乎？』僕言：『行見沙門，倍更憂	 太 子 又 出 意 豈 樂 乎 僕 言 行 見 沙 門 倍 更 憂 
T03n0184_002:0467b13	思，不向飲食。』王聞大怒，舉手自擊，前勅修	思 不 向 飲 食 王 聞 大 怒 舉 手 自 擊 前 勅 修 
T03n0184_002:0467b14	道，復令太子輙見不祥，罪應刑戮。即召群	道 復 令 太 子 輙 見 不 祥 罪 應 刑 戮 即 召 群 
T03n0184_002:0467b15	臣，各使建議，設何方術，當令太子不出學道。	臣 各 使 建 議 設 何 方 術 當 令 太 子 不 出 學 道 
T03n0184_002:0467b16	有一臣言：『宜令太子監農種殖，役其意思，	有 一 臣 言 宜 令 太 子 監 農 種 殖 役 其 意 思 
T03n0184_002:0467b17	使不念道。』便以農器犁牛千具，僕從大小	使 不 念 道 便 以 農 器 犁 牛 千 具 僕 從 大 小 
T03n0184_002:0467b18	相率上田，令監課之。太子坐閻浮樹下，見耕	相 率 上 田 令 監 課 之 太 子 坐 閻浮樹下 見 耕 
T03n0184_002:0467b19	者墾壤出蟲，天復化令牛領興壞，蟲下淋落，	者 墾 壤 出 蟲 天 復 化 令 牛 領 興 壞 蟲 下 淋 落 
T03n0184_002:0467b20	烏隨啄吞。又作蝦蟇，追食曲蟺，蛇從穴出，	烏 隨 啄 吞 又 作 蝦 蟇 追 食 曲 蟺 蛇 從 穴 出 
T03n0184_002:0467b21	吞食蝦蟇，孔雀飛下啄吞其蛇，有鷹飛來，	吞 食 蝦 蟇 孔 雀 飛 下 啄 吞 其 蛇 有 鷹 飛 來 
T03n0184_002:0467b22	搏取孔雀，鵰鷲復來，搏撮食之。菩薩見此	搏 取 孔 雀 鵰 鷲 復 來 搏 撮 食 之 菩 薩 見 此 
T03n0184_002:0467b23	眾生品類展轉相吞，慈心愍傷，即於樹下得	眾 生 品 類 展 轉 相 吞 慈 心 愍 傷 即 於 樹 下 得 
T03n0184_002:0467b24	第一禪。日光赫奕，樹為曲枝，隨蔭其軀。「王	第 一 禪 日 光 赫 奕 樹 為 曲 枝 隨 蔭 其 軀 王 
T03n0184_002:0467b25	念太子，常在宮中，未曾執苦，即問其僕：『太	念 太 子 常 在 宮 中 未 曾 執 苦 即 問 其 僕 太 
T03n0184_002:0467b26	子何如？』對言：『今在閻浮樹下，一心禪定。』王	子 何 如 對 言 今 在 閻浮樹下 一 心 禪 定 王 
T03n0184_002:0467b27	曰：『吾令監作欲亂其思，然故禪定，在家何異？』	曰 吾 令 監 作 欲 亂 其 思 然 故 禪 定 在 家 何 異 
T03n0184_002:0467b28	王勅嚴駕便往迎之。遙見太子，樹枝曲蔭，神	王 勅 嚴 駕 便 往 迎 之 遙 見 太 子 樹 枝 曲 蔭 神 
T03n0184_002:0467b29	曜非常。不識下馬，為作禮時，即與俱還。未	曜 非 常 不 識 下 馬 為 作 禮 時 即 與 俱 還 未 
T03n0184_002:0467c01	及城門，無數千人，華香奉迎，相師一切，稱	及 城 門 無 數 千 人 華 香 奉 迎 相 師 一 切 稱 
T03n0184_002:0467c02	壽無量。王問：『何故？』梵志答言：『明旦日出，七	壽 無 量 王 問 何 故 梵 志 答 言 明 旦 日 出 七 
T03n0184_002:0467c03	寶當至。』王大歡喜，必成聖王。	寶 當 至 王 大 歡 喜 必 成 聖 王 
T03n0184_002:0467c04	出家品第五	出 家 品 第 五 
T03n0184_002:0467c05	「是時太子，還宮思惟，念道清淨，不宜在家，	 是 時 太 子 還 宮 思 惟 念 道 清 淨 不 宜 在 家 
T03n0184_002:0467c06	當處山林，研精行禪。至年十九，四月七日，	當 處 山 林 研 精 行 禪 至 年 十 九 四 月 七 日 
T03n0184_002:0467c07	誓欲出家。至夜半後，明星出時，諸天側塞虛	誓 欲 出 家 至 夜 半 後 明 星 出 時 諸 天 側 塞 虛 
T03n0184_002:0467c08	空，勸太子去。時裘夷見五夢，即便驚覺，太	空 勸 太 子 去 時 裘 夷 見 五 夢 即 便 驚 覺 太 
T03n0184_002:0467c09	子問之：『何故驚寤？』對曰：『向者夢中，見須彌	子 問 之 何 故 驚 寤 對 曰 向 者 夢 中 見 須 彌 
T03n0184_002:0467c10	山崩、月明落地、珠光忽滅、頭髻墮地、人奪	山 崩 月 明 落 地 珠 光 忽 滅 頭 髻 墮 地 人 奪 
T03n0184_002:0467c11	我蓋，是故驚覺。』菩薩心念：『五夢者應吾身	我 蓋 是 故 驚 覺 菩 薩 心 念 五 夢 者 應 吾 身 
T03n0184_002:0467c12	耳，念當出家。』告裘夷言：『須彌不崩、月明續	耳 念 當 出 家 告 裘 夷 言 須 彌 不 崩 月 明 續 
T03n0184_002:0467c13	照、珠光不滅、頭髻不落、傘蓋今在，且自安	照 珠 光 不 滅 頭 髻 不 落 傘 蓋 今 在 且 自 安 
T03n0184_002:0467c14	寐，莫憂失蓋。』於是諸天言：『太子當去，恐作稽	寐 莫 憂 失 蓋 於 是 諸 天 言 太 子 當 去 恐 作 稽 
T03n0184_002:0467c15	留。』召烏蘇慢(漢名厭神)，適來入宮，國內厭寐。時	留 召 烏 蘇 慢 漢 名 厭 神 適 來 入 宮 國 內 厭 寐 時 
T03n0184_002:0467c16	難提和羅，化諸宮殿盡為塚墓，裘夷伎女	難 提 和 羅 化 諸 宮 殿 盡 為 塚 墓 裘 夷 伎 女 
T03n0184_002:0467c17	皆成死人，骨節解散，髑髏異處，膖脹爛臭，	皆 成 死 人 骨 節 解 散 髑 髏 異 處 膖 脹 爛 臭 
T03n0184_002:0467c18	青瘀膿血，流漫相屬。太子觀視宮殿，悉作塚	青 瘀 膿 血 流 漫 相 屬 太 子 觀 視 宮 殿 悉 作 塚 
T03n0184_002:0467c19	墓，鵄鵂狐狸，豺狼鳥獸，飛走其間。太子觀見	墓 鵄 鵂 狐 狸 豺 狼 鳥 獸 飛 走 其 間 太 子 觀 見 
T03n0184_002:0467c20	一切所有，如幻如化如夢如響，皆悉歸空，而	一 切 所 有 如幻如化 如 夢 如 響 皆 悉 歸 空 而 
T03n0184_002:0467c21	愚者保之。即呼車匿，急令被馬。車匿言：	愚 者 保 之 即 呼 車 匿 急 令 被 馬 車 匿 言 
T03n0184_002:0467c22	『天尚未曉，被馬何湊？』太子為車匿而說	 天 尚 未 曉 被 馬 何 湊 太 子 為 車 匿 而 說 
T03n0184_002:0467c23	偈言：	偈 言 
T03n0184_002:0467c24	「『今我不樂世，　　車匿莫稽留，	 今 我 不 樂 世 車 匿 莫 稽 留 
T03n0184_002:0467c25	　　使吾本願成，　　除汝三世苦。』	 使 吾 本 願 成 除 汝 三 世 苦 
T03n0184_002:0467c26	「於是車匿，即行被馬，馬便跳踉，不可得近。	 於 是 車 匿 即 行 被 馬 馬 便 跳 踉 不 可 得 近 
T03n0184_002:0467c27	還白太子：『馬今不可得被。』菩薩自往拊拍	還 白 太 子 馬 今 不 可 得 被 菩 薩 自 往 拊 拍 
T03n0184_002:0467c28	馬背，而說頌言：	馬 背 而 說 頌 言 
T03n0184_002:0467c29	「『在於生死久，　　騎乘絕於今，	 在 於 生 死 久 騎 乘 絕 於 今 
T03n0184_002:0468a01	　　騫特送我出，　　得道不忘汝。』	 騫 特 送 我 出 得 道 不 忘 汝 
T03n0184_002:0468a02	「於是被馬訖。騫特自念言：『今當足[跳兆+答]地，	 於 是 被 馬 訖 騫 特 自 念 言 今 當 足 [跳兆答] 地 
T03n0184_002:0468a03	感動中外人。』四神接舉足，令脚不著地。馬時	感 動 中 外 人 四 神 接 舉 足 令 脚 不 著 地 馬 時 
T03n0184_002:0468a04	復欲鳴，使聲遠近聞。天神散馬聲，皆令入虛	復 欲 鳴 使 聲 遠 近 聞 天 神 散 馬 聲 皆 令 入 虛 
T03n0184_002:0468a05	空。太子即上馬，出行詣城門，諸天、龍神、釋梵	空 太 子 即 上 馬 出 行 詣 城 門 諸 天 龍 神 釋 梵 
T03n0184_002:0468a06	四天，皆悉導從，蓋於虛空。時城門神人現，稽	四 天 皆 悉 導 從 蓋 於 虛 空 時 城 門 神 人 現 稽 
T03n0184_002:0468a07	首言：『迦維羅衛國，天下最為中。豐樂人民	首 言 迦 維 羅 衛 國 天 下 最 為 中 豐 樂 人 民 
T03n0184_002:0468a08	安，何故捨之去？』太子以偈答言：	安 何 故 捨 之 去 太 子 以 偈 答 言 
T03n0184_002:0468a09	「『生死為久長，　　精神經五道，	 生 死 為 久 長 精 神 經 五 道 
T03n0184_002:0468a10	　　使我本願成，　　當開泥洹門。』	 使 我 本 願 成 當 開 泥 洹 門 
T03n0184_002:0468a11	「於是城門自然便開，出門飛去。天曉，行四百	 於 是 城 門 自 然 便 開 出 門 飛 去 天 曉 行 四 百 
T03n0184_002:0468a12	八十里，到阿奴摩國(漢言常滿)。太子下馬，解身寶	八 十 里 到 阿 奴 摩 國 漢 言 常 滿 太 子 下 馬 解 身 寶 
T03n0184_002:0468a13	衣纓絡寶冠，盡與闡特，告言：『汝便牽馬歸，	衣 纓 絡 寶 冠 盡 與 闡 特 告 言 汝 便 牽 馬 歸 
T03n0184_002:0468a14	上謝大王及國群臣。』闡特言：『今當隨從，供給	上 謝 大 王 及 國 群 臣 闡 特 言 今 當 隨 從 供 給 
T03n0184_002:0468a15	所須，不可獨還放馬令去。山中多有毒蟲虎	所 須 不 可 獨 還 放 馬 令 去 山 中 多 有 毒 蟲 虎 
T03n0184_002:0468a16	狼師子，誰當供養飲食水漿床臥之具？當何	狼 師 子 誰 當 供 養 飲 食 水 漿 床 臥 之 具 當 何 
T03n0184_002:0468a17	從得，要當隨從與并身命。』騫特長跪，淚出	從 得 要 當 隨 從 與 并 身 命 騫 特 長 跪 淚 出 
T03n0184_002:0468a18	舐足，見水不飲，得草不食，鳴啼流涕徘徊	舐 足 見 水 不 飲 得 草 不 食 鳴 啼 流 涕 徘 徊 
T03n0184_002:0468a19	不去。太子復說偈言：	不 去 太 子 復 說 偈 言 
T03n0184_002:0468a20	「『身強得病摧，　　氣盛老至衰，	 身 強 得 病 摧 氣 盛 老 至 衰 
T03n0184_002:0468a21	　　死亡生別離，　　云何樂世間。』	 死 亡 生 別 離 云 何 樂 世 間 
T03n0184_002:0468a22	「於是闡特，悲泣禮足，牽馬辭還。未至國城，	 於 是 闡 特 悲 泣 禮 足 牽 馬 辭 還 未 至 國 城 
T03n0184_002:0468a23	四十里外，白馬悲鳴，其聲徹國中，國中皆	四 十 里 外 白 馬 悲 鳴 其 聲 徹 國 中 國 中 皆 
T03n0184_002:0468a24	云：『太子來還！』舉國人民，絡繹出迎，但見	云 太 子 來 還 舉 國 人 民 絡 繹 出 迎 但 見 
T03n0184_002:0468a25	闡特牽馬空還。裘夷見此，自投殿下，前抱	闡 特 牽 馬 空 還 裘 夷 見 此 自 投 殿 下 前 抱 
T03n0184_002:0468a26	馬頸淚下交橫。王見裘夷泣，五內皆摧傷，	馬 頸 淚 下 交 橫 王 見 裘 夷 泣 五 內 皆 摧 傷 
T03n0184_002:0468a27	自抑告言曰：『吾子學自然。』國中臣民，見	自 抑 告 言 曰 吾 子 學 自 然 國 中 臣 民 見 
T03n0184_002:0468a28	王及裘夷哽咽悲泣，莫不為摧傷。裘夷日	王 及 裘 夷 哽 咽 悲 泣 莫 不 為 摧 傷 裘 夷 日 
T03n0184_002:0468a29	夜思，王便召群臣：『吾有一太子，捨我而入	夜 思 王 便 召 群 臣 吾 有 一 太 子 捨 我 而 入 
T03n0184_002:0468b01	山。卿曹今差次，令數滿五人，共追侍太子，	山 卿 曹 今 差 次 令 數 滿 五 人 共 追 侍 太 子 
T03n0184_002:0468b02	慎勿中來還。』「太子得離俗，踊躍欣喜，安徐	慎 勿 中 來 還 太 子 得 離 俗 踊 躍 欣 喜 安 徐 
T03n0184_002:0468b03	步行入城。國人覩太子，歡喜無有厭。太子離	步 行 入 城 國 人 覩 太 子 歡 喜 無 有 厭 太 子 離 
T03n0184_002:0468b04	恩愛，遠諸苦惱根，思欲剃頭髮，倉卒無有	恩 愛 遠 諸 苦 惱 根 思 欲 剃 頭 髮 倉 卒 無 有 
T03n0184_002:0468b05	具。帝釋持刀來，天神受髮去，遂復前行。國	具 帝 釋 持 刀 來 天 神 受 髮 去 遂 復 前 行 國 
T03n0184_002:0468b06	中人民，隨而觀之。於是出國，小復前行，到	中 人 民 隨 而 觀 之 於 是 出 國 小 復 前 行 到 
T03n0184_002:0468b07	摩竭國，從右門入左門出。國中人民，男女大	摩 竭 國 從 右 門 入 左 門 出 國 中 人 民 男 女 大 
T03n0184_002:0468b08	小，見太子者，或言天人，或言帝釋梵王、天	小 見 太 子 者 或 言 天 人 或 言 帝 釋 梵 王 天 
T03n0184_002:0468b09	神龍王，歡喜踊躍，不知何神。太子知其所	神 龍 王 歡喜踊躍 不 知 何 神 太 子 知 其 所 
T03n0184_002:0468b10	念，便下道坐樹下，人民圍繞，歡喜觀視。時國	念 便 下 道 坐 樹 下 人 民 圍 繞 歡 喜 觀 視 時 國 
T03n0184_002:0468b11	王瓶沙，即問臣吏：『國中何以寂默，了無音	王 瓶 沙 即 問 臣 吏 國 中 何 以 寂 默 了 無 音 
T03n0184_002:0468b12	聲？』對曰：『朝有道士，經國過去，光相威儀，非	聲 對 曰 朝 有 道 士 經 國 過 去 光 相 威 儀 非 
T03n0184_002:0468b13	世所有。國人大小，追出而觀，于今未還。』「於	世 所 有 國 人 大 小 追 出 而 觀 于 今 未 還 於 
T03n0184_002:0468b14	是王與群臣，出詣道士。遙見太子光相殊妙，	是 王 與 群 臣 出 詣 道 士 遙 見 太 子 光 相 殊 妙 
T03n0184_002:0468b15	便問太子：『是何神乎？』太子答言：『吾非神也！』	便 問 太 子 是 何 神 乎 太 子 答 言 吾 非 神 也 
T03n0184_002:0468b16	『若非神者，從何國來？何所姓族？』太子報言：	 若 非 神 者 從 何 國 來 何 所 姓 族 太 子 報 言 
T03n0184_002:0468b17	『吾出香山之東、雪山之北，國名迦維，父名白	 吾 出 香 山 之 東 雪 山 之 北 國 名 迦 維 父 名 白 
T03n0184_002:0468b18	淨，母名摩耶。』瓶沙問言：『將非悉達乎？』答	淨 母 名 摩 耶 瓶 沙 問 言 將 非 悉 達 乎 答 
T03n0184_002:0468b19	言：『是也！』驚起禮足：『太子生多奇異，形相炳	言 是 也 驚 起 禮 足 太 子 生 多 奇 異 形 相 炳 
T03n0184_002:0468b20	著，當君四天下為轉輪聖王，四海顒顒冀	著 當 君 四 天 下 為 轉輪聖王 四 海 顒 顒 冀 
T03n0184_002:0468b21	神寶至。何棄天位，自投山藪？必有異見，願	神 寶 至 何 棄 天 位 自 投 山 藪 必 有 異 見 願 
T03n0184_002:0468b22	聞其志。』太子答言：『以吾所見，天地人物，出	聞 其 志 太 子 答 言 以 吾 所 見 天 地 人 物 出 
T03n0184_002:0468b23	生有死，劇痛有三，老、病、死苦，不可得離。身	生 有 死 劇 痛 有 三 老 病 死 苦 不 可 得 離 身 
T03n0184_002:0468b24	為苦器，憂畏無量，若在尊寵，則有憍逸，貪	為 苦 器 憂 畏 無 量 若 在 尊 寵 則 有 憍 逸 貪 
T03n0184_002:0468b25	求快意，天下被患，此吾所厭故欲入山。』諸	求 快 意 天 下 被 患 此 吾 所 厭 故 欲 入 山 諸 
T03n0184_002:0468b26	耆長曰：『夫老、病、死，自世之常，何獨預憂？乃	耆 長 曰 夫 老 病 死 自 世 之 常 何 獨 預 憂 乃 
T03n0184_002:0468b27	棄美號，隱遁潛居，以勞其形，不亦難耶？』「於	棄 美 號 隱 遁 潛 居 以 勞 其 形 不 亦 難 耶 於 
T03n0184_002:0468b28	是太子，即說頌言：	是 太 子 即 說 頌 言 
T03n0184_002:0468b29	「『如令人在胎，不為不淨；	 如 令 人 在 胎 不 為 不 淨 
T03n0184_002:0468c01	　　如令在淨，不為不淨污；	 如 令 在 淨 不 為 不 淨 污 
T03n0184_002:0468c02	　　如令苦，不為多、無有數；	 如 令 苦 不 為 多 無 有 數 
T03n0184_002:0468c03	　　假令如是，誰不樂世者？	 假 令 如 是 誰 不 樂 世 者 
T03n0184_002:0468c04	　　如令人老形，不若干變；	 如 令 人 老 形 不 若 干 變 
T03n0184_002:0468c05	　　如令善行者，不為惡行；	 如 令 善 行 者 不 為 惡 行 
T03n0184_002:0468c06	　　如令愛別離，不為苦痛；	 如 令 愛 別 離 不 為 苦 痛 
T03n0184_002:0468c07	　　假令如是，誰不樂世者？	 假 令 如 是 誰 不 樂 世 者 
T03n0184_002:0468c08	　　如令病瘦，無復有大畏；	 如 令 病 瘦 無 復 有 大 畏 
T03n0184_002:0468c09	　　如令後世，無有諸惡對；	 如 令 後 世 無 有 諸 惡 對 
T03n0184_002:0468c10	　　如令墮地獄，無有苦痛；	 如 令 墮 地 獄 無 有 苦 痛 
T03n0184_002:0468c11	　　假令如是，誰不樂世者？	 假 令 如 是 誰 不 樂 世 者 
T03n0184_002:0468c12	　　如令年少形，不變壞者；	 如 令 年 少 形 不 變 壞 者 
T03n0184_002:0468c13	　　如令所不可，不以著心；	 如 令 所 不 可 不 以 著 心 
T03n0184_002:0468c14	　　如令死至時，無有眾畏；	 如 令 死 至 時 無 有 眾 畏 
T03n0184_002:0468c15	　　假令如是，誰不樂世者？	 假 令 如 是 誰 不 樂 世 者 
T03n0184_002:0468c16	　　如令愚癡，不以為厚冥；	 如 令 愚 癡 不 以 為 厚 冥 
T03n0184_002:0468c17	　　如令瞋恚，不為強怨家；	 如 令 瞋 恚 不 為 強 怨 家 
T03n0184_002:0468c18	　　如令五樂心，不為染惡；	 如 令 五 樂 心 不 為 染 惡 
T03n0184_002:0468c19	　　假令如是，誰不樂世者？	 假 令 如 是 誰 不 樂 世 者 
T03n0184_002:0468c20	　　如令不與，諸癡人共居；	 如 令 不 與 諸 癡 人 共 居 
T03n0184_002:0468c21	　　如令眾癡法，自遠離人；	 如 令 眾 癡 法 自 遠 離 人 
T03n0184_002:0468c22	　　如令諸癡人，無有思想；	 如 令 諸 癡 人 無 有 思 想 
T03n0184_002:0468c23	　　假令如是，誰不樂世者？	 假 令 如 是 誰 不 樂 世 者 
T03n0184_002:0468c24	　　如令諸惡種，不若干輩；	 如 令 諸 惡 種 不 若 干 輩 
T03n0184_002:0468c25	　　如令諸惡，盡滅自離人；	 如 令 諸 惡 盡 滅 自 離 人 
T03n0184_002:0468c26	　　如令諸惡念，無有思想；	 如 令 諸 惡 念 無 有 思 想 
T03n0184_002:0468c27	　　假令如是，誰不樂世者？	 假 令 如 是 誰 不 樂 世 者 
T03n0184_002:0468c28	　　如令世間惡，為最尊上；	 如 令 世 間 惡 為 最 尊 上 
T03n0184_002:0468c29	　　如令惡行已，滅不復生；	 如 令 惡 行 已 滅 不 復 生 
T03n0184_002:0469a01	　　如令諸惡行，盡無有實；	 如 令 諸 惡 行 盡 無 有 實 
T03n0184_002:0469a02	　　假令如是，誰不樂世者？	 假 令 如 是 誰 不 樂 世 者 
T03n0184_002:0469a03	　　如令諸天，食福常不動；	 如 令 諸 天 食 福 常 不 動 
T03n0184_002:0469a04	　　如令世人，壽命得常存；	 如 令 世 人 壽 命 得 常 存 
T03n0184_002:0469a05	　　如令諸處所，不為行趣；	 如 令 諸 處 所 不 為 行 趣 
T03n0184_002:0469a06	　　假令如是，誰不樂世者？	 假 令 如 是 誰 不 樂 世 者 
T03n0184_002:0469a07	　　如令諸蔭蓋，不為怨家；	 如 令 諸 蔭 蓋 不 為 怨 家 
T03n0184_002:0469a08	　　如令諸六入，無有苦惱；	 如 令 諸 六 入 無 有 苦 惱 
T03n0184_002:0469a09	　　如令一切世間，為不苦；	 如 令 一切世間 為 不 苦 
T03n0184_002:0469a10	　　假令如是，誰不樂世者？』	 假 令 如 是 誰 不 樂 世 者 
T03n0184_002:0469a11	「於是如諸君言：『不當預憂，使我為王，老到	 於 是 如 諸 君 言 不 當 預 憂 使 我 為 王 老 到 
T03n0184_002:0469a12	病至，若當死時，寧有代我受此厄者不？如	病 至 若 當 死 時 寧 有 代 我 受 此 厄 者 不 如 
T03n0184_002:0469a13	無有代，胡可勿憂？天下有慈父孝子，愛徹骨	無 有 代 胡 可 勿 憂 天 下 有 慈 父 孝 子 愛 徹 骨 
T03n0184_002:0469a14	髓，至當死時不得相代。若此偽身，苦至之	髓 至 當 死 時 不 得 相 代 若 此 偽 身 苦 至 之 
T03n0184_002:0469a15	日，雖居高位，六親在側，如為盲人設燭，何	日 雖 居 高 位 六 親 在 側 如 為 盲 人 設 燭 何 
T03n0184_002:0469a16	益於無眼者。吾覩眾行，一切無常，皆化非	益 於 無 眼 者 吾 覩 眾 行 一 切 無 常 皆 化 非 
T03n0184_002:0469a17	真，樂少苦多。身非己有，世間虛無，難得久	真 樂 少 苦 多 身 非 己 有 世 間 虛 無 難 得 久 
T03n0184_002:0469a18	居。物生有死，事成有敗，安則有危，得則有	居 物 生 有 死 事 成 有 敗 安 則 有 危 得 則 有 
T03n0184_002:0469a19	亡。萬物紛擾，皆當歸空，精神無形，躁濁不	亡 萬 物 紛 擾 皆 當 歸 空 精 神 無 形 躁 濁 不 
T03n0184_002:0469a20	明。行致死生之厄，非直一受而已也。但為	明 行 致 死 生 之 厄 非 直 一 受 而 已 也 但 為 
T03n0184_002:0469a21	貪愛，蔽在癡網，沒生死河，莫之能覺。故吾	貪 愛 蔽 在 癡 網 沒 生 死 河 莫 之 能 覺 故 吾 
T03n0184_002:0469a22	欲入山，一心思四空淨，度色滅恚，斷求念	欲 入 山 一 心 思 四 空 淨 度 色 滅 恚 斷 求 念 
T03n0184_002:0469a23	空，無所適莫，是將反其原而歸其本，始	空 無 所 適 莫 是 將 反 其 原 而 歸 其 本 始 
T03n0184_002:0469a24	出其根，如我願得乃可大安。』瓶沙王及諸	出 其 根 如 我 願 得 乃 可 大 安 瓶 沙 王 及 諸 
T03n0184_002:0469a25	耆長，歡喜意解：『太子志妙，世間難有，必得	耆 長 歡 喜 意 解 太 子 志 妙 世 間 難 有 必 得 
T03n0184_002:0469a26	佛道，願先度我。』「太子默然而逝，復前念言：	佛 道 願 先 度 我 太 子 默 然 而 逝 復 前 念 言 
T03n0184_002:0469a27	『今我入山，當用寶衣為？世間癡人，皆為財	 今 我 入 山 當 用 寶 衣 為 世 間 癡 人 皆 為 財 
T03n0184_002:0469a28	所危。』即便見獵師，駈遊被法衣。太子喜念	所 危 即 便 見 獵 師 駈 遊 被 法 衣 太 子 喜 念 
T03n0184_002:0469a29	言：『此則真人衣，度世慈悲服，獵者何故著？	言 此 則 真 人 衣 度 世 慈 悲 服 獵 者 何 故 著 
T03n0184_002:0469b01	心念欲貿易，成我志所願。』便持金縷衣，貿所	心 念 欲 貿 易 成 我 志 所 願 便 持 金 縷 衣 貿 所 
T03n0184_002:0469b02	法震越。獵者內歡喜，菩薩亦俱然。太子被	法 震 越 獵 者 內 歡 喜 菩 薩 亦 俱 然 太 子 被 
T03n0184_002:0469b03	震越，柔軟鮮且潔，顧視僧伽梨，過佛無差	震 越 柔 軟 鮮 且 潔 顧 視 僧 伽 梨 過 佛 無 差 
T03n0184_002:0469b04	別，於是遂入山。菩薩得法服，欣喜光照耀。	別 於 是 遂 入 山 菩 薩 得 法 服 欣 喜 光 照 耀 
T03n0184_002:0469b05	山林諸道士，一名為阿蘭，二名為迦蘭，學	山 林 諸 道 士 一 名 為 阿 蘭 二 名 為 迦 蘭 學 
T03n0184_002:0469b06	來積年，四禪具足，獲致五通，見光驚怖，此	來 積 年 四 禪 具 足 獲 致 五 通 見 光 驚 怖 此 
T03n0184_002:0469b07	何瑞應？便共出觀，遙見太子：『是為悉達，今果	何 瑞 應 便 共 出 觀 遙 見 太 子 是 為 悉 達 今 果 
T03n0184_002:0469b08	出家。善來悉達便坐是榻，冷泉美果今可	出 家 善 來 悉 達 便 坐 是 榻 冷 泉 美 果 今 可 
T03n0184_002:0469b09	食之。』而作頌曰：	食 之 而 作 頌 曰 
T03n0184_002:0469b10	「『日王初出時，　　在於山頂上，	 日 王 初 出 時 在 於 山 頂 上 
T03n0184_002:0469b11	　　是故慧明照，　　一切諸群生。	 是 故 慧 明 照 一 切 諸 群 生 
T03n0184_002:0469b12	　　若有觀面像，　　終竟不知厭，	 若 有 觀 面 像 終 竟 不 知 厭 
T03n0184_002:0469b13	　　是故道德最，　　無雙無有比。』	 是 故 道 德 最 無 雙 無 有 比 
T03n0184_002:0469b14	「是時菩薩而說頌曰：	 是 時 菩 薩 而 說 頌 曰 
T03n0184_002:0469b15	「『雖修四定意，　　不知無上慧，	 雖 修 四 定 意 不 知 無 上 慧 
T03n0184_002:0469b16	　　道心正為本，　　不在事邪神。	 道 心 正 為 本 不 在 事 邪 神 
T03n0184_002:0469b17	　　行俗謂為真，　　長夜求梵天，	 行 俗 謂 為 真 長 夜 求 梵 天 
T03n0184_002:0469b18	　　是故不識道，　　輪轉墮生死。』	 是 故 不 識 道 輪 轉 墮 生 死 
T03n0184_002:0469b19	「於是菩薩，行起慈心，遍念眾生老耄專愚，	 於 是 菩 薩 行 起 慈 心 遍 念 眾 生 老 耄 專 愚 
T03n0184_002:0469b20	不免疾病死喪之痛，欲令解脫，以一其意；而	不 免 疾 病 死 喪 之 痛 欲 令 解 脫 以 一 其 意 而 
T03n0184_002:0469b21	起悲心，愍傷一切，皆有飢渴寒暑得失罪咎	起 悲 心 愍 傷 一 切 皆 有 飢 渴 寒 暑 得 失 罪 咎 
T03n0184_002:0469b22	艱難之患，欲令安隱，以一其意；而起喜心，	艱 難 之 患 欲 令 安 隱 以 一 其 意 而 起 喜 心 
T03n0184_002:0469b23	念諸世間，皆有憂苦恐怖遭逢之患，欲令淡	念 諸 世 間 皆 有 憂 苦 恐 怖 遭 逢 之 患 欲 令 淡 
T03n0184_002:0469b24	泊，以一其意；而起護心，欲度五道八難眾	泊 以 一 其 意 而 起 護 心 欲 度 五 道 八 難 眾 
T03n0184_002:0469b25	生，愚蔽曚闇，不見正道，念欲成濟使得無	生 愚 蔽 曚 闇 不 見 正 道 念 欲 成 濟 使 得 無 
T03n0184_002:0469b26	為，以一其意；得善不喜，逢惡不憂，捨世八	為 以 一 其 意 得 善 不 喜 逢 惡 不 憂 捨 世 八 
T03n0184_002:0469b27	事，利衰毀譽稱譏苦樂，不以傾動，成二禪	事 利 衰 毀 譽 稱 譏 苦 樂 不 以 傾 動 成 二 禪 
T03n0184_002:0469b28	行。「復前到斯那川，其川平正，多眾果樹，處	行 復 前 到 斯 那 川 其 川 平 正 多 眾 果 樹 處 
T03n0184_002:0469b29	處皆有流泉浴池，其中淨潔，無有蚑、蜂、蚊、	處 皆 有 流 泉 浴 池 其 中 淨 潔 無 有 蚑 蜂 蚊 
T03n0184_002:0469c01	虻、蠅、蚤。川中道士，名為斯那，教授弟子等	虻 蠅 蚤 川 中 道 士 名 為 斯 那 教 授 弟 子 等 
T03n0184_002:0469c02	五百人，修其所術。於是菩薩坐娑羅樹下，	五 百 人 修 其 所 術 於 是 菩 薩 坐 娑 羅 樹 下 
T03n0184_002:0469c03	便為一切志求無上正真之道。諸天奉甘露，	便 為 一 切 志 求 無 上 正 真 之 道 諸 天 奉 甘 露 
T03n0184_002:0469c04	菩薩一不肯受，自誓日食一麻一米，以續精	菩 薩 一 不 肯 受 自 誓 日 食 一麻一米 以 續 精 
T03n0184_002:0469c05	氣。端坐六年，形體羸瘦，皮骨相連，玄精	氣 端 坐 六 年 形 體 羸 瘦 皮 骨 相 連 玄 精 
T03n0184_002:0469c06	靜寞，寂默一心，內思安般——一數、二隨、三止、	靜 寞 寂 默 一 心 內 思 安 般 一 數 二 隨 三 止 
T03n0184_002:0469c07	四觀、五還、六淨——遊志三四出十二門，無分散	四 觀 五 還 六 淨 遊 志 三 四 出 十 二 門 無 分 散 
T03n0184_002:0469c08	意，神通妙達，棄欲惡法，無復五蓋，不受五	意 神 通 妙 達 棄 欲 惡 法 無 復 五 蓋 不 受 五 
T03n0184_002:0469c09	欲，眾惡自滅，念計分明，思視無為，譬如健	欲 眾 惡 自 滅 念 計 分 明 思 視 無 為 譬 如 健 
T03n0184_002:0469c10	人得勝怨家，意以清淨，成三禪行。「天帝釋	人 得 勝 怨 家 意 以 清 淨 成 三 禪 行 天 帝 釋 
T03n0184_002:0469c11	意念言：『菩薩坐樹下，六年已滿，形體羸瘦，	意 念 言 菩 薩 坐 樹 下 六 年 已 滿 形 體 羸 瘦 
T03n0184_002:0469c12	今當使世間人，奉轉輪王食，補六年之飢	今 當 使 世 間 人 奉 轉 輪 王 食 補 六 年 之 飢 
T03n0184_002:0469c13	虛。』便感斯那二女，使於夢中見天下盡成為	虛 便 感 斯 那 二 女 使 於 夢 中 見 天 下 盡 成 為 
T03n0184_002:0469c14	水，中有一花七寶光色，須臾便萎，失其本	水 中 有 一 花 七 寶 光 色 須 臾 便 萎 失 其 本 
T03n0184_002:0469c15	色。見有一人，以水灑上，更生如故。水中眾	色 見 有 一 人 以 水 灑 上 更 生 如 故 水 中 眾 
T03n0184_002:0469c16	花，始生萌芽，覆水而出。二女夢寤，怪未	花 始 生 萌 芽 覆 水 而 出 二 女 夢 寤 怪 未 
T03n0184_002:0469c17	曾有，即啟語父。其父不解，盡問耆年，皆不	曾 有 即 啟 語 父 其 父 不 解 盡 問 耆 年 皆 不 
T03n0184_002:0469c18	能說。天帝復下化作梵志，為女解夢言：『汝	能 說 天 帝 復 下 化 作 梵 志 為 女 解 夢 言 汝 
T03n0184_002:0469c19	見天下水中生一花者，是白淨王太子初生	見 天 下 水 中 生 一 花 者 是 白 淨 王 太 子 初 生 
T03n0184_002:0469c20	時；今在樹下六年，身羸形瘦，是花萎時；見	時 今 在 樹 下 六 年 身 羸 形 瘦 是 花 萎 時 見 
T03n0184_002:0469c21	一人水灑更生者，是能獻食者；小花萠芽欲	一 人 水 灑 更 生 者 是 能 獻 食 者 小 花 萠 芽 欲 
T03n0184_002:0469c22	出者，是五道生死人也。』時天帝釋，即說偈	出 者 是 五 道 生 死 人 也 時 天 帝 釋 即 說 偈 
T03n0184_002:0469c23	言：	言 
T03n0184_002:0469c24	「『六年不傾猗，　　亦不念飢寒，	 六 年 不 傾 猗 亦 不 念 飢 寒 
T03n0184_002:0469c25	　　精進無所著，　　形瘦骨皮連。	 精 進 無 所 著 形 瘦 骨 皮 連 
T03n0184_002:0469c26	　　汝等修敬意，　　奉獻於菩薩，	 汝 等 修 敬 意 奉 獻 於 菩 薩 
T03n0184_002:0469c27	　　現世獲大福，　　後世受果報。』	 現 世 獲 大 福 後 世 受 果 報 
T03n0184_002:0469c28	「女言：『獻食者其法云何？』梵志答言：『當取五	 女 言 獻 食 者 其 法 云 何 梵 志 答 言 當 取 五 
T03n0184_002:0469c29	百牛乳，展轉相飲至于一牛，[愨心+牛]一牛湩	百 牛 乳 展 轉 相 飲 至 于 一 牛 [愨心牛] 一 牛 湩 
T03n0184_002:0470a01	持用作糜，乳糜涌沸，出高七仞，左上右下，	持 用 作 糜 乳 糜 涌 沸 出 高 七 仞 左 上 右 下 
T03n0184_002:0470a02	右上左下，斟糜入鉢，釜杓不污。』二女恭肅，	右 上 左 下 斟 糜 入 鉢 釜 杓 不 污 二 女 恭 肅 
T03n0184_002:0470a03	奉獻菩薩。菩薩意念，欲先沐浴然後受糜，	奉 獻 菩 薩 菩 薩 意 念 欲 先 沐 浴 然 後 受 糜 
T03n0184_002:0470a04	行詣流水側，洗浴身形。浴訖欲出水，天神	行 詣 流 水 側 洗 浴 身 形 浴 訖 欲 出 水 天 神 
T03n0184_002:0470a05	按樹枝，二女奉乳糜。得色氣力充，呪願福	按 樹 枝 二 女 奉 乳 糜 得 色 氣 力 充 呪 願 福 
T03n0184_002:0470a06	無量，令女歸三尊。食畢洗手漱口，澡鉢已	無 量 令 女 歸 三 尊 食 畢 洗 手 漱 口 澡 鉢 已 
T03n0184_002:0470a07	還擲水中，逆流未至七里，天化作金翅鳥飛	還 擲 水 中 逆 流 未 至 七 里 天 化 作 金 翅 鳥 飛 
T03n0184_002:0470a08	來捧鉢去，并髮一處，供養起塔。即復前行，	來 捧 鉢 去 并 髮 一 處 供 養 起 塔 即 復 前 行 
T03n0184_002:0470a09	當渡尼連禪河。是時菩薩，便說偈言：	當 渡 尼 連 禪 河 是 時 菩 薩 便 說 偈 言 
T03n0184_002:0470a10	「『渡水尼連禪，　　慈愍一切人，	 渡 水 尼 連 禪 慈 愍 一 切 人 
T03n0184_002:0470a11	　　五道三毒垢，　　使除如水淨。	 五 道 三 毒 垢 使 除 如 水 淨 
T03n0184_002:0470a12	　　菩薩興是念，　　一切癡墮冥，	 菩 薩 興 是 念 一 切 癡 墮 冥 
T03n0184_002:0470a13	　　當持八直水，　　洗除三毒垢。	 當 持 八 直 水 洗 除 三 毒 垢 
T03n0184_002:0470a14	　　是時始上岸，　　青雀有五百，	 是 時 始 上 岸 青 雀 有 五 百 
T03n0184_002:0470a15	　　飛來繞菩薩，　　三匝悲鳴去。』	 飛 來 繞 菩 薩 三 匝 悲 鳴 去 
T03n0184_002:0470a16	「於是復前行，當過瞽龍池時，龍大歡喜，踊	 於 是 復 前 行 當 過 瞽 龍 池 時 龍 大 歡 喜 踊 
T03n0184_002:0470a17	出見菩薩，便說偈言：	出 見 菩 薩 便 說 偈 言 
T03n0184_002:0470a18	「『善哉見悉達，　　來救何以晚，	 善 哉 見 悉 達 來 救 何 以 晚 
T03n0184_002:0470a19	　　本請一切眾，　　無上甘露漿。	 本 請 一 切 眾 無 上 甘 露 漿 
T03n0184_002:0470a20	　　行步地震動，　　眾樂自然鳴，	 行 步 地 震 動 眾 樂 自 然 鳴 
T03n0184_002:0470a21	　　正與過佛等，　　於我無有疑。	 正 與 過 佛 等 於 我 無 有 疑 
T03n0184_002:0470a22	　　今持無上慧，　　降伏諸魔怨，	 今 持 無 上 慧 降 伏 諸 魔 怨 
T03n0184_002:0470a23	　　今當佛日照，　　覺諸群生眠。』	 今 當 佛 日 照 覺 諸 群 生 眠 
T03n0184_002:0470a24	「於是復前行，望見叢林山，其地平正，四望	 於 是 復 前 行 望 見 叢 林 山 其 地 平 正 四 望 
T03n0184_002:0470a25	清淨，生草柔軟，甘泉盈流，花香茂潔，中有	清 淨 生 草 柔 軟 甘 泉 盈 流 花 香 茂 潔 中 有 
T03n0184_002:0470a26	一樹，高雅奇特，枝枝相次，葉葉相加，花色	一 樹 高 雅 奇 特 枝 枝 相 次 葉 葉 相 加 花 色 
T03n0184_002:0470a27	蓊欝，如天莊飾，天幡在樹頂，是則為元吉，	蓊 欝 如 天 莊 飾 天 幡 在 樹 頂 是 則 為 元 吉 
T03n0184_002:0470a28	眾樹林中王。於是小前行，見一刈草人，菩	眾 樹 林 中 王 於 是 小 前 行 見 一 刈 草 人 菩 
T03n0184_002:0470a29	薩便問曰：『今汝名何等？』『我名為吉祥，今刈	薩 便 問 曰 今 汝 名 何 等 我 名 為 吉 祥 今 刈 
T03n0184_002:0470b01	吉祥草。』『今汝施我草，十方皆吉祥。』時人	吉 祥 草 今 汝 施 我 草 十 方 皆 吉 祥 時 人 
T03n0184_002:0470b02	吉祥即說偈言：	吉 祥 即 說 偈 言 
T03n0184_002:0470b03	「『以棄聖王位，　　七寶玉女妻，	 以 棄 聖 王 位 七 寶 玉 女 妻 
T03n0184_002:0470b04	　　金銀之床榻，　　氍氀錦繡褥。	 金 銀 之 床 榻 氍 氀 錦 繡 褥 
T03n0184_002:0470b05	　　吉祥哀樂聲，　　八部真音響，	 吉 祥 哀 樂 聲 八 部 真 音 響 
T03n0184_002:0470b06	　　超越過梵天，　　今用芻草為？』	 超 越 過 梵 天 今 用 芻 草 為 
T03n0184_002:0470b07	「菩薩以偈答言：	 菩 薩 以 偈 答 言 
T03n0184_002:0470b08	「『發願阿僧祇，　　欲度五道人，	 發 願 阿 僧 祇 欲 度 五 道 人 
T03n0184_002:0470b09	　　今往滿本願，　　是故欲得草。』	 今 往 滿 本 願 是 故 欲 得 草 
T03n0184_002:0470b10	「人與把亂草，　　便持向樹王：	 人 與 把 亂 草 便 持 向 樹 王 
T03n0184_002:0470b11	『世間意皆亂，　　我當正其志。』	 世 間 意 皆 亂 我 當 正 其 志 
T03n0184_002:0470b12	「即持草灑地，　　齊正如所言，	 即 持 草 灑 地 齊 正 如 所 言 
T03n0184_002:0470b13	　菩薩便坐上，　　一切蒙其恩。	 菩 薩 便 坐 上 一 切 蒙 其 恩 
T03n0184_002:0470b14	　菩薩作三要：　　『心坐及其樹，	 菩 薩 作 三 要 心 坐 及 其 樹 
T03n0184_002:0470b15	　若我不得道，　　終不離三誓。	 若 我 不 得 道 終 不 離 三 誓 
T03n0184_002:0470b16	　言我肌骨枯，　　不動會當成，	 言 我 肌 骨 枯 不 動 會 當 成 
T03n0184_002:0470b17	　過佛得道時，　　皆悉出一心。』	 過 佛 得 道 時 皆 悉 出 一 心 
T03n0184_002:0470b18	「於是菩薩，安坐入定，棄苦樂意，無憂喜想，	 於 是 菩 薩 安 坐 入 定 棄 苦 樂 意 無 憂 喜 想 
T03n0184_002:0470b19	心不依善，亦不附惡，正在其中，如人沐浴	心 不 依 善 亦 不 附 惡 正 在 其 中 如 人 沐 浴 
T03n0184_002:0470b20	淨潔覆以白褻，中外俱淨，表裏無垢，喘息	淨 潔 覆 以 白 褻 中 外 俱 淨 表 裏 無 垢 喘 息 
T03n0184_002:0470b21	自滅，寂然無變，成四禪行。以得定意，不	自 滅 寂 然 無 變 成 四 禪 行 以 得 定 意 不 
T03n0184_002:0470b22	捨大悲，智慧方便，究暢要妙，通三十七道	捨 大 悲 智慧方便 究 暢 要 妙 通 三 十 七 道 
T03n0184_002:0470b23	品之行。何謂三十七品？一為四意止，二為	品 之 行 何 謂 三十七品 一 為 四 意 止 二 為 
T03n0184_002:0470b24	四意斷，三為四神足，四為五根，五為五力，	四 意 斷 三 為 四 神 足 四 為 五 根 五 為 五 力 
T03n0184_002:0470b25	六為七覺意，七為八直行。周而復始，苦空	六 為 七 覺 意 七 為 八 直 行 周 而 復 始 苦 空 
T03n0184_002:0470b26	非常，無想無願。『我念世間，貪愛嗜欲，墮	非 常 無 想 無 願 我 念 世 間 貪 愛 嗜 欲 墮 
T03n0184_002:0470b27	生死苦，少能自覺本從十二因緣起。何等為	生 死 苦 少 能 自 覺 本 從 十二因緣 起 何 等 為 
T03n0184_002:0470b28	十二本？從癡行便有識，緣識行便有名字，	十 二 本 從 癡 行 便 有 識 緣 識 行 便 有 名 字 
T03n0184_002:0470b29	從名字行便有六入，緣六入行便有更樂，緣	從 名 字 行 便 有 六 入 緣 六 入 行 便 有 更 樂 緣 
T03n0184_002:0470c01	更樂行便有痛，緣痛行便有愛，緣愛行便有	更 樂 行 便 有 痛 緣 痛 行 便 有 愛 緣 愛 行 便 有 
T03n0184_002:0470c02	受，緣受行便有有，緣有行便有生，緣生行	受 緣 受 行 便 有 有 緣 有 行 便 有 生 緣 生 行 
T03n0184_002:0470c03	便有老死憂悲苦痛心惱大患，具有精神，從	便 有 老 死 憂 悲 苦 痛 心 惱 大 患 具 有 精 神 從 
T03n0184_002:0470c04	是轉墮生死。欲得道者，當斷貪愛，滅除情	是 轉 墮 生 死 欲 得 道 者 當 斷 貪 愛 滅 除 情 
T03n0184_002:0470c05	欲，無為無起，然則癡滅。癡滅則行滅，行滅	欲 無 為 無 起 然 則 癡 滅 癡 滅 則 行 滅 行 滅 
T03n0184_002:0470c06	則識滅，識滅則名字滅，名字滅則六入滅，	則 識 滅 識 滅 則 名 字 滅 名 字 滅 則 六 入 滅 
T03n0184_002:0470c07	六入滅則更樂滅，更樂滅則痛滅，痛滅則愛	六 入 滅 則 更 樂 滅 更 樂 滅 則 痛 滅 痛 滅 則 愛 
T03n0184_002:0470c08	滅，愛滅則受滅，受滅則有滅，有滅則生	滅 愛 滅 則 受 滅 受 滅 則 有 滅 有 滅 則 生 
T03n0184_002:0470c09	滅，生滅則老死憂悲苦痛心惱大患皆盡，是	滅 生 滅 則 老 死 憂 悲 苦 痛 心 惱 大 患 皆 盡 是 
T03n0184_002:0470c10	謂得道。』	謂 得 道 
T03n0184_002:0470c11	「菩薩心自念言：『今當降魔官屬。』即放眉間	 菩 薩 心 自 念 言 今 當 降 魔 官 屬 即 放 眉 間 
T03n0184_002:0470c12	毫相光明，感動魔宮。魔大惶怖，心中不寧，	毫 相 光 明 感 動 魔 宮 魔 大 惶 怖 心 中 不 寧 
T03n0184_002:0470c13	觀見菩薩，已在樹下，清淨無欲，精思不懈，心	觀 見 菩 薩 已 在 樹 下 清 淨 無 欲 精 思 不 懈 心 
T03n0184_002:0470c14	中煩毒，飲食不甘，伎樂不御，念是道成，必	中 煩 毒 飲 食 不 甘 伎 樂 不 御 念 是 道 成 必 
T03n0184_002:0470c15	大勝我，欲及其未作佛，壞其道意。魔子須摩	大 勝 我 欲 及 其 未 作 佛 壞 其 道 意 魔 子 須 摩 
T03n0184_002:0470c16	提(漢言賢意)前諫父曰：『菩薩行淨，三界無比，以	提 漢 言 賢 意 前 諫 父 曰 菩 薩 行 淨 三 界 無 比 以 
T03n0184_002:0470c17	得自然神通，眾梵諸天億百皆往禮侍，此	得 自 然 神 通 眾 梵 諸 天 億 百 皆 往 禮 侍 此 
T03n0184_002:0470c18	非天人所當沮壞，無為興惡自毀其福。』魔王	非 天 人 所 當 沮 壞 無 為 興 惡 自 毀 其 福 魔 王 
T03n0184_002:0470c19	不聽，三女自占，一名恩愛，二名常樂，三名	不 聽 三 女 自 占 一 名 恩 愛 二 名 常 樂 三 名 
T03n0184_002:0470c20	大樂：『父王莫憂，吾等自往壞菩薩道意，不	大 樂 父 王 莫 憂 吾 等 自 往 壞 菩 薩 道 意 不 
T03n0184_002:0470c21	足勞父王，勿復憂念。』「於是三女，嚴莊天服，	足 勞 父 王 勿 復 憂 念 於 是 三 女 嚴 莊 天 服 
T03n0184_002:0470c22	從五百玉女，到菩薩所，彈琴歌頌，婬欲之	從 五 百 玉 女 到 菩 薩 所 彈 琴 歌 頌 婬 欲 之 
T03n0184_002:0470c23	辭欲亂道意。三女復言：『仁德至重，諸天所	辭 欲 亂 道 意 三 女 復 言 仁 德 至 重 諸 天 所 
T03n0184_002:0470c24	敬，應有供養，故天獻我。我等好潔，年在	敬 應 有 供 養 故 天 獻 我 我 等 好 潔 年 在 
T03n0184_002:0470c25	盛時，願得晨起夜寐供侍左右。』菩薩答言：	盛 時 願 得 晨 起 夜 寐 供 侍 左 右 菩 薩 答 言 
T03n0184_002:0470c26	『汝宿有福，受得天身，不惟無常，而作妖媚，	 汝 宿 有 福 受 得 天 身 不 惟 無 常 而 作 妖 媚 
T03n0184_002:0470c27	形體雖好，而心不端。譬如畫瓶中盛臭毒，	形 體 雖 好 而 心 不 端 譬 如 畫 瓶 中 盛 臭 毒 
T03n0184_002:0470c28	將以自壞。有何等奇，福難久居，婬惡不善，	將 以 自 壞 有 何 等 奇 福 難 久 居 婬 惡 不 善 
T03n0184_002:0470c29	自亡其本，福盡罪至，墮三惡道，受六畜形，	自 亡 其 本 福 盡 罪 至 墮 三 惡 道 受 六 畜 形 
T03n0184_002:0471a01	欲脫致難。汝輩亂人道意，不計非常，經歷	欲 脫 致 難 汝 輩 亂 人 道 意 不 計 非 常 經 歷 
T03n0184_002:0471a02	劫數，展轉五道。今汝曹等，未離勤苦。吾在	劫 數 展 轉 五 道 今 汝 曹 等 未 離 勤 苦 吾 在 
T03n0184_002:0471a03	世間，處處所生，觀視老者如母，中者如姊，	世 間 處 處 所 生 觀 視 老 者 如 母 中 者 如 姊 
T03n0184_002:0471a04	小者如妹，諸姊等各各還宮，勿復作是曹	小 者 如 妹 諸 姊 等 各 各 還 宮 勿 復 作 是 曹 
T03n0184_002:0471a05	事。』菩薩一言，便成老母，頭白齒落，眼冥脊	事 菩 薩 一 言 便 成 老 母 頭 白 齒 落 眼 冥 脊 
T03n0184_002:0471a06	傴，柱杖相扶而還。「魔見三女還皆成老母，	傴 柱 杖 相 扶 而 還 魔 見 三 女 還 皆 成 老 母 
T03n0184_002:0471a07	益大忿怒，更召鬼神王，合得十八億，皆從	益 大 忿 怒 更 召 鬼 神 王 合 得 十 八 億 皆 從 
T03n0184_002:0471a08	天來下，圍繞菩薩，三十六由旬，皆使變成	天 來 下 圍 繞 菩 薩 三 十 六 由 旬 皆 使 變 成 
T03n0184_002:0471a09	師子、熊羆、兕虎、象、龍、牛、馬、犬、豕、猴猿之形，不	師 子 熊 羆 兕 虎 象 龍 牛 馬 犬 豕 猴 猿 之 形 不 
T03n0184_002:0471a10	可稱言。蟲頭人軀蚖虵之身黿龜之首，而有	可 稱 言 蟲 頭 人 軀 蚖 虵 之 身 黿 龜 之 首 而 有 
T03n0184_002:0471a11	六目，或一頸而多頭，齒牙爪距，擔山吐火，	六 目 或 一 頸 而 多 頭 齒 牙 爪 距 擔 山 吐 火 
T03n0184_002:0471a12	雷電四繞，擭持戟鉾。菩薩慈心，不驚不	雷 電 四 繞 擭 持 戟 鉾 菩 薩 慈 心 不 驚 不 
T03n0184_002:0471a13	怖一毛不動，光顏益好，鬼兵不能得近。魔	怖 一 毛 不 動 光 顏 益 好 鬼 兵 不 能 得 近 魔 
T03n0184_002:0471a14	王便前說偈問言——菩薩慈心，所問盡答——曰：	王 便 前 說 偈 問 言 菩 薩 慈 心 所 問 盡 答 曰 
T03n0184_002:0471a15	「『比丘何求坐樹下，　　樂於林藪毒獸間，	 比 丘 何 求 坐 樹 下 樂 於 林 藪 毒 獸 間 
T03n0184_002:0471a16	　　雲起可畏窈冥冥，　　天魔圍繞不以驚。』	 雲 起 可 畏 窈 冥 冥 天 魔 圍 繞 不 以 驚 
T03n0184_002:0471a17	「『古有真道佛所行，　　恬惔為上除不祥，	 古 有 真 道 佛 所 行 恬 惔 為 上 除 不 祥 
T03n0184_002:0471a18	　　其成最勝法滿藏，　　吾求斯座決魔王。』	 其 成 最 勝 法 滿 藏 吾 求 斯 座 決 魔 王 
T03n0184_002:0471a19	「『汝當作王轉金輪，　　七寶自至典四方，	 汝 當 作 王 轉 金 輪 七 寶 自 至 典 四 方 
T03n0184_002:0471a20	　　所受五欲最無比，　　斯處無道起入宮。』	 所 受 五 欲 最 無 比 斯 處 無 道 起 入 宮 
T03n0184_002:0471a21	「『吾覩欲盛吞火銅，　　棄國如唾無所貪，	 吾 覩 欲 盛 吞 火 銅 棄 國 如 唾 無 所 貪 
T03n0184_002:0471a22	　　得王亦有老死憂，　　去此無利勿妄談。』	 得 王 亦 有 老 死 憂 去 此 無 利 勿 妄 談 
T03n0184_002:0471a23	「『何安坐林如大語，　　委國財位守空閑，	 何 安 坐 林 如 大 語 委 國 財 位 守 空 閑 
T03n0184_002:0471a24	　　不見我興四部兵，　　象馬步兵十八億？』	 不 見 我 興 四 部 兵 象 馬 步 兵 十 八 億 
T03n0184_002:0471a25	「『已見猴猿師子面，　　虎兕毒虵豕鬼形，	 已 見 猴 猿 師 子 面 虎 兕 毒 虵 豕 鬼 形 
T03n0184_002:0471a26	　　皆持刀劍擭戈鉾，　　超躍哮吼滿空中。	 皆 持 刀 劍 擭 戈 鉾 超 躍 哮 吼 滿 空 中 
T03n0184_002:0471a27	　　設復億姟神武備，　　為魔如汝來會此，	 設 復 億 姟 神 武 備 為 魔 如 汝 來 會 此 
T03n0184_002:0471a28	　　矢刃火攻如風雨，　　不先得佛終不起。	 矢 刃 火 攻 如 風 雨 不 先 得 佛 終 不 起 
T03n0184_002:0471a29	　　魔有本願令我退，　　吾亦自誓不空還，	 魔 有 本 願 令 我 退 吾 亦 自 誓 不 空 還 
T03n0184_002:0471b01	　　今汝福地何如佛？　　於是可知誰得勝。』	 今 汝 福 地 何 如 佛 於 是 可 知 誰 得 勝 
T03n0184_002:0471b02	「『吾曾終身快布施，　　故典六天為魔王，	 吾 曾 終 身 快 布 施 故 典 六 天 為 魔 王 
T03n0184_002:0471b03	　　比丘知我宿福行，　　自稱無量誰為證？』	 比 丘 知 我 宿 福 行 自 稱 無 量 誰 為 證 
T03n0184_002:0471b04	「『昔吾行願從錠光，　　受拜為佛釋迦文，	 昔 吾 行 願 從 錠 光 受 拜 為 佛 釋 迦 文 
T03n0184_002:0471b05	　　怒畏想盡故坐斯，　　意定必解壞汝軍。	 怒 畏 想 盡 故 坐 斯 意 定 必 解 壞 汝 軍 
T03n0184_002:0471b06	　　我所奉事諸佛多，　　財寶衣食常施人，	 我 所 奉 事 諸 佛 多 財 寶 衣 食 常 施 人 
T03n0184_002:0471b07	　　仁戒積德厚於地，　　是以脫想無患難。』	 仁 戒 積 德 厚 於 地 是 以 脫 想 無 患 難 
T03n0184_002:0471b08	「菩薩即以智慧力，　　申手按地是知我，	 菩 薩 即 以 智 慧 力 申 手 按 地 是 知 我 
T03n0184_002:0471b09	　應時普地軯大動，　　魔與官屬顛倒墮。	 應 時 普 地 軯 大 動 魔 與 官 屬 顛 倒 墮 
T03n0184_002:0471b10	　魔王敗績悵失利，　　惛迷却踞前畫地，	 魔 王 敗 績 悵 失 利 惛 迷 却 踞 前 畫 地 
T03n0184_002:0471b11	　其子又曉心乃寤，　　即時自歸前悔過：	 其 子 又 曉 心 乃 寤 即 時 自 歸 前 悔 過 
T03n0184_002:0471b12	「『吾以不復用兵器，　　等行慈心却魔怨，	 吾 以 不 復 用 兵 器 等 行 慈 心 却 魔 怨 
T03n0184_002:0471b13	　　世用兵器動人心，　　而我以汝等眾生。	 世 用 兵 器 動 人 心 而 我 以 汝 等 眾 生 
T03n0184_002:0471b14	　　若調象馬雖已調，　　然後故態會復生，	 若 調 象 馬 雖 已 調 然 後 故 態 會 復 生 
T03n0184_002:0471b15	　　若得最調如佛性，　　已如佛調無不仁。』	 若 得 最 調 如 佛 性 已 如 佛 調 無 不 仁 
T03n0184_002:0471b16	「垓天見佛擒魔眾，　　忍調無想怨自降，	 垓 天 見 佛 擒 魔 眾 忍 調 無 想 怨 自 降 
T03n0184_002:0471b17	　諸天歡喜奉華臻：　　『非法王壞法王勝。	 諸 天 歡 喜 奉 華 臻 非 法 王 壞 法 王 勝 
T03n0184_002:0471b18	　本從等意智慧力，　　慧能即時禳不祥，	 本 從 等 意 智 慧 力 慧 能 即 時 禳 不 祥 
T03n0184_002:0471b19	　能使怨家為弟子，　　當禮四等道之證。	 能 使 怨 家 為 弟 子 當 禮 四 等 道 之 證 
T03n0184_002:0471b20	　面如滿月色從容，　　名聞十方德如山，	 面 如 滿 月 色 從 容 名 聞 十 方 德 如 山 
T03n0184_002:0471b21	　求佛像貌難得比，　　當稽首斯度世仙。』	 求 佛 像 貌 難 得 比 當 稽 首 斯 度 世 仙 
T03n0184_002:0471b22	「菩薩累劫清淨之行，至儒大慈，道定自然，	 菩 薩 累 劫 清 淨 之 行 至 儒 大 慈 道 定 自 然 
T03n0184_002:0471b23	忍力降魔，鬼兵退散，定意如故，不以智慮，無	忍 力 降 魔 鬼 兵 退 散 定 意 如 故 不 以 智 慮 無 
T03n0184_002:0471b24	憂喜想，是日夜半後，得三術闍(三術闍者漢言三神滿具足)，	憂 喜 想 是 日 夜 半 後 得 三 術 闍 三 術 闍 者 漢 言 三 神 滿 具 足 
T03n0184_002:0471b25	漏盡結解，自知本昔久所習行，四神足念，	漏 盡 結 解 自 知 本 昔 久 所 習 行 四 神 足 念 
T03n0184_002:0471b26	精進定、欲定、意定、戒定，得變化法，所欲	精 進 定 欲 定 意 定 戒 定 得 變 化 法 所 欲 
T03n0184_002:0471b27	如意，不復用思；身能飛行；能分一身，作百	如 意 不 復 用 思 身 能 飛 行 能 分 一 身 作 百 
T03n0184_002:0471b28	作千至億萬無數，復合為一；能徹入地，石	作 千 至 億 萬 無 數 復 合 為 一 能 徹 入 地 石 
T03n0184_002:0471b29	壁皆過，從一方現，俯沒仰出，譬如水波；能	壁 皆 過 從 一 方 現 俯 沒 仰 出 譬 如 水 波 能 
T03n0184_002:0471c01	身中出水火；能履水行虛，身不陷墜；坐臥	身 中 出 水 火 能 履 水 行 虛 身 不 陷 墜 坐 臥 
T03n0184_002:0471c02	空中，如飛鳥翔；立能及天，手捫日月，欲身	空 中 如 飛 鳥 翔 立 能 及 天 手 捫 日 月 欲 身 
T03n0184_002:0471c03	平立，至梵自在；眼徹視，耳洞聽，意預知，	平 立 至 梵 自 在 眼 徹 視 耳 洞 聽 意 預 知 
T03n0184_002:0471c04	諸天人龍鬼神蚑行蠕動之類，身行口言心	諸 天 人 龍 鬼 神 蚑 行 蠕 動 之 類 身 行 口 言 心 
T03n0184_002:0471c05	所念，悉見聞知。諸有貪婬無貪婬者，有瞋	所 念 悉 見 聞 知 諸 有 貪 婬 無 貪 婬 者 有 瞋 
T03n0184_002:0471c06	怒無瞋怒者，有愚癡無愚癡者，有愛欲無愛	怒 無 瞋 怒 者 有 愚 癡 無 愚 癡 者 有 愛 欲 無 愛 
T03n0184_002:0471c07	欲者，有大志行無大志行者，有內外行無	欲 者 有 大 志 行 無 大 志 行 者 有 內 外 行 無 
T03n0184_002:0471c08	內外行者，有念善不念善者，有一心無一心	內 外 行 者 有 念 善 不 念 善 者 有 一 心 無 一 心 
T03n0184_002:0471c09	者，有解脫意無解脫意者，一切悉知。「菩薩	者 有 解 脫 意 無 解 脫 意 者 一 切 悉 知 菩 薩 
T03n0184_002:0471c10	觀天上、人中、地獄、畜生、鬼神五道，先世父母、兄	觀 天 上 人 中 地 獄 畜 生 鬼 神 五 道 先 世 父 母 兄 
T03n0184_002:0471c11	弟、妻子中外姓字，一一分別，一世十世，百	弟 妻 子 中 外 姓 字 一 一 分 別 一 世 十 世 百 
T03n0184_002:0471c12	千億万無數世事，至于天地一劫崩壞空	千 億 万 無 數 世 事 至 于 天 地 一 劫 崩 壞 空 
T03n0184_002:0471c13	荒之時，一劫始成，人物初興，能知十劫百	荒 之 時 一 劫 始 成 人 物 初 興 能 知 十 劫 百 
T03n0184_002:0471c14	劫至千萬億無數劫中，內外姓字，衣食苦	劫 至 千 萬 億 無 數 劫 中 內 外 姓 字 衣 食 苦 
T03n0184_002:0471c15	樂，壽命長短，死此生彼，展轉所趣，從上頭	樂 壽 命 長 短 死此生彼 展 轉 所 趣 從 上 頭 
T03n0184_002:0471c16	始，諸所更身，生長老終，形色好醜，賢愚苦	始 諸 所 更 身 生 長 老 終 形 色 好 醜 賢 愚 苦 
T03n0184_002:0471c17	樂，一切三界，皆分別知。見人魂神，各自隨	樂 一 切 三 界 皆 分 別 知 見 人 魂 神 各 自 隨 
T03n0184_002:0471c18	行，生五道中，或墮地獄，或墮畜生，或作鬼	行 生 五 道 中 或 墮 地 獄 或 墮 畜 生 或 作 鬼 
T03n0184_002:0471c19	神，或生天上，或入人形，有生豪貴富樂家	神 或 生 天 上 或 入 人 形 有 生 豪 貴 富 樂 家 
T03n0184_002:0471c20	者，有生卑鄙貧賤家者。知眾生或五陰自	者 有 生 卑 鄙 貧 賤 家 者 知 眾 生 或 五 陰 自 
T03n0184_002:0471c21	弊，一色像，二痛痒，三思想，四行作，五魂	弊 一 色 像 二 痛 痒 三 思 想 四 行 作 五 魂 
T03n0184_002:0471c22	識，皆習五欲，眼貪色，耳貪聲，鼻貪香，舌貪	識 皆 習 五 欲 眼 貪 色 耳 貪 聲 鼻 貪 香 舌 貪 
T03n0184_002:0471c23	味，身貪細滑，牽於愛欲，或於財色思望安	味 身 貪 細 滑 牽 於 愛 欲 或 於 財 色 思 望 安 
T03n0184_002:0471c24	樂，從是生諸惡本，從惡致苦。能斷愛習，不	樂 從 是 生 諸 惡 本 從 惡 致 苦 能 斷 愛 習 不 
T03n0184_002:0471c25	隨婬心，大如毛髮，受行八道，則眾苦滅，譬	隨 婬 心 大 如 毛 髮 受 行 八 道 則 眾 苦 滅 譬 
T03n0184_002:0471c26	如無薪亦無火，是謂無為度世之道。	如 無 薪 亦 無 火 是 謂 無 為 度 世 之 道 
T03n0184_002:0471c27	「菩薩自知，已棄惡本，無婬怒癡，生死五陰	 菩 薩 自 知 已 棄 惡 本 無 婬 怒 癡 生 死 五 陰 
T03n0184_002:0471c28	諸種悉斷，無餘災孽所作已成，智慧已了。	諸 種 悉 斷 無 餘 災 孽 所 作 已 成 智 慧 已 了 
T03n0184_002:0471c29	明星出時，廓然大悟，得無上正真道，為最	明 星 出 時 廓 然 大 悟 得 無 上 正 真 道 為 最 
T03n0184_002:0472a01	正覺，得佛十八法，有十神力、四無所畏。佛十	正 覺 得 佛 十 八 法 有 十 神 力 四無所畏 佛 十 
T03n0184_002:0472a02	八法者，謂從得佛至于泥曰，一、無失道，二、	八 法 者 謂 從 得 佛 至 于 泥 曰 一 無 失 道 二 
T03n0184_002:0472a03	無空言，三、無妄志，四、無不淨意，五、無若干	無 空 言 三 無 妄 志 四 無 不 淨 意 五 無 若 干 
T03n0184_002:0472a04	想，六、無不省視，七、志欲無減，八、精進無減，	想 六 無 不 省 視 七 志 欲 無 減 八 精 進 無 減 
T03n0184_002:0472a05	九、定意無減，十、智慧無減，十一、解脫無減，十	九 定 意 無 減 十 智 慧 無 減 十 一 解 脫 無 減 十 
T03n0184_002:0472a06	二、度知見無減，十三、古世之事悉知見，十四、	二 度 知 見 無 減 十 三 古 世 之 事 悉 知 見 十 四 
T03n0184_002:0472a07	來世之事悉知見，十五、今世之事悉知見，十	來 世 之 事 悉 知 見 十 五 今 世 之 事 悉 知 見 十 
T03n0184_002:0472a08	六、攬眾身行化以始所知，十七、攬眾言行化	六 攬 眾 身 行 化 以 始 所 知 十 七 攬 眾 言 行 化 
T03n0184_002:0472a09	以始所知，十八、攬眾意行化以始所知，是為	以 始 所 知 十 八 攬 眾 意 行 化 以 始 所 知 是 為 
T03n0184_002:0472a10	佛十八不共之法。「十神力者，諸佛悉見知，	佛 十八不共 之 法 十 神 力 者 諸 佛 悉 見 知 
T03n0184_002:0472a11	深微隱遠，是處非處，明審如有，一力也；佛悉	深 微 隱 遠 是處非處 明 審 如 有 一 力 也 佛 悉 
T03n0184_002:0472a12	明知來今往古所造行地，其受報處，二力也；	明 知 來 今 往 古 所 造 行 地 其 受 報 處 二 力 也 
T03n0184_002:0472a13	佛悉分別天人眾生彼彼異念，三力也；佛知	佛 悉 分 別 天 人 眾 生 彼 彼 異 念 三 力 也 佛 知 
T03n0184_002:0472a14	眾生若干種語及度世語，四力也；佛悉了知	眾 生 若 干 種 語 及 度 世 語 四 力 也 佛 悉 了 知 
T03n0184_002:0472a15	世間雜種無量情態，五力也；佛能現禪解	世 間 雜 種 無 量 情 態 五 力 也 佛 能 現 禪 解 
T03n0184_002:0472a16	定行，除眾勞諍，六力也；佛知欲縛知欲解要	定 行 除 眾 勞 諍 六 力 也 佛 知 欲 縛 知 欲 解 要 
T03n0184_002:0472a17	在所宜行，七力也；佛智如海善言無量追	在 所 宜 行 七 力 也 佛 智 如 海 善 言 無 量 追 
T03n0184_002:0472a18	識一切宿命所更，八力也；佛天眼淨見人	識 一 切 宿 命 所 更 八 力 也 佛 天 眼 淨 見 人 
T03n0184_002:0472a19	物死神所出生，善惡殃福，隨行受報，九力	物 死 神 所 出 生 善 惡 殃 福 隨 行 受 報 九 力 
T03n0184_002:0472a20	也；佛漏已盡，無復縛著，神真叡智，自知見	也 佛 漏 已 盡 無 復 縛 著 神 真 叡 智 自 知 見 
T03n0184_002:0472a21	證，究暢道行，可作能作，無餘生死，其智	證 究 暢 道 行 可 作 能 作 無 餘 生 死 其 智 
T03n0184_002:0472a22	明審，是為佛十神力也。「四無所畏者，佛神	明 審 是 為 佛 十 神 力 也 四無所畏 者 佛 神 
T03n0184_002:0472a23	智正覺，無所不知，愚人或言：『佛未悉知。』至	智 正 覺 無 所 不 知 愚 人 或 言 佛 未 悉 知 至 
T03n0184_002:0472a24	於梵摩眾聖，皆莫能論佛之智故，獨步不	於 梵 摩 眾 聖 皆 莫 能 論 佛 之 智 故 獨 步 不 
T03n0184_002:0472a25	懼，一無畏也。佛漏盡悉止，愚惑相言：『佛	懼 一 無 畏 也 佛 漏 盡 悉 止 愚 惑 相 言 佛 
T03n0184_002:0472a26	漏未盡。』至梵摩眾聖，莫能論佛之志故，獨	漏 未 盡 至 梵 摩 眾 聖 莫 能 論 佛 之 志 故 獨 
T03n0184_002:0472a27	步不懼，二無畏也。佛說經戒，天下誦習，愚	步 不 懼 二 無 畏 也 佛 說 經 戒 天 下 誦 習 愚 
T03n0184_002:0472a28	惑相言：『佛經可遏。』至梵摩眾聖，莫能論毀	惑 相 言 佛 經 可 遏 至 梵 摩 眾 聖 莫 能 論 毀 
T03n0184_002:0472a29	佛正經故，獨步不懼，三無畏也。佛現道	佛 正 經 故 獨 步 不 懼 三 無 畏 也 佛 現 道 
T03n0184_002:0472b01	義，言真而要，能度苦厄，愚惑相言：『不能度	義 言 真 而 要 能 度 苦 厄 愚 惑 相 言 不 能 度 
T03n0184_002:0472b02	苦。』至梵摩眾聖，莫能論佛正道故，周行不	苦 至 梵 摩 眾 聖 莫 能 論 佛 正 道 故 周 行 不 
T03n0184_002:0472b03	懼，四無畏也。「佛得是意，一切知見，坐自	懼 四 無 畏 也 佛 得 是 意 一切知見 坐 自 
T03n0184_002:0472b04	念言：『是實微妙，難知難明，甚難得也，高而	念 言 是 實 微 妙 難 知 難 明 甚 難 得 也 高 而 
T03n0184_002:0472b05	無上，廣不可極，淵而無下，深不可測，大苞	無 上 廣 不 可 極 淵 而 無 下 深 不 可 測 大 苞 
T03n0184_002:0472b06	天地，細入無間，養育眾生，如視赤子，承事	天 地 細 入 無 間 養 育 眾 生 如 視 赤 子 承 事 
T03n0184_002:0472b07	諸佛，積德無量，累劫懃苦，不忘其功也，今	諸 佛 積 德 無 量 累 劫 懃 苦 不 忘 其 功 也 今 
T03n0184_002:0472b08	悉得之。』善自頌曰：	悉 得 之 善 自 頌 曰 
T03n0184_002:0472b09	「『作福之報快，　　眾願皆得成，	 作 福 之 報 快 眾 願 皆 得 成 
T03n0184_002:0472b10	　　速疾入眾寂，　　皆得至泥洹。	 速 疾 入 眾 寂 皆 得 至 泥 洹 
T03n0184_002:0472b11	　　今覺佛極貴，　　棄婬淨無漏，	 今 覺 佛 極 貴 棄 婬 淨 無 漏 
T03n0184_002:0472b12	　　一切能將導，　　從者必歡豫。』	 一 切 能 將 導 從 者 必 歡 豫 
T03n0184_002:0472b13	「是時佛在摩竭提界善勝道場貝多樹下，德	 是 時 佛 在 摩 竭 提 界 善 勝 道 場 貝 多 樹 下 德 
T03n0184_002:0472b14	力降魔，覺慧神靜，三達無礙。度二賈客，	力 降 魔 覺 慧 神 靜 三 達 無 礙 度 二 賈 客 
T03n0184_002:0472b15	提謂、波利，授三自歸，及與五戒，為清信士。	提 謂 波 利 授 三 自 歸 及 與 五 戒 為 清 信 士 
T03n0184_002:0472b16	「念昔錠光別我為佛：『汝後百劫，當得作佛，	 念 昔 錠 光 別 我 為 佛 汝 後 百 劫 當 得 作 佛 
T03n0184_002:0472b17	名釋迦文如來、至真、等正覺、明行成為、善逝、	名 釋 迦 文 如 來 至 真 等 正 覺 明 行 成 為 善 逝 
T03n0184_002:0472b18	世間解、無上士、道法御、天人師，號佛、世尊，度	世 間 解 無 上 士 道 法 御 天 人 師 號 佛 世 尊 度 
T03n0184_002:0472b19	脫眾生，如我今也。』吾從是來，建立弘誓，奉	脫 眾 生 如 我 今 也 吾 從 是 來 建 立 弘 誓 奉 
T03n0184_002:0472b20	行六度、四等、四恩、三十七品，善權隨時，一切	行 六 度 四 等 四 恩 三十七品 善 權 隨 時 一 切 
T03n0184_002:0472b21	諸法，積累不倦，高行殊異，忍苦無量，功報	諸 法 積 累 不 倦 高 行 殊 異 忍 苦 無 量 功 報 
T03n0184_002:0472b22	不遺，大願果成。」佛說經已，一切眾會，皆大	不 遺 大 願 果 成 佛 說 經 已 一 切 眾 會 皆 大 
T03n0184_002:0472b23	歡喜，為佛作禮而去。	歡 喜 為 佛 作 禮 而 去 
T03n0184_002:0472b24	修行本起經卷下	修 行 本 起 經 卷 下 
