T44n1836_001:0046a19	大乘百法明門論解卷上(本地分中略錄名數)	大 乘 百 法 明 門 論 解 卷 上 本 地 分 中 略 錄 名 數 
T44n1836_001:0046a21	天親菩薩造	天 親 菩 薩 造 
T44n1836_001:0046a22	唐三藏法師玄奘奉　詔譯	唐 三藏法師 玄 奘 奉 詔 譯 
T44n1836_001:0046a23	唐慈恩法師窺基註解	唐 慈 恩 法 師 窺 基 註 解 
T44n1836_001:0046a24	明魯庵法師普泰增修	明 魯 庵 法 師 普 泰 增 修 
T44n1836_001:0046a25	大者揀小為義，乘者運載得名，(名義互言)百數也，	大 者 揀 小 為 義 乘 者 運 載 得 名 名 義 互 言 百 數 也 
T44n1836_001:0046a26	法謂世出世之法，故心法八、心所五十有一、	法 謂 世 出 世 之 法 故 心 法 八 心 所 五 十 有 一 
T44n1836_001:0046a27	色乃十一、不相應二十有四、無為法六，故為	色 乃 十 一 不 相 應 二 十 有 四 無 為 法 六 故 為 
T44n1836_001:0046a28	大乘百法也。明乃菩薩無漏之慧，以能破暗	大 乘 百 法 也 明 乃 菩 薩 無 漏 之 慧 以 能 破 暗 
T44n1836_001:0046a29	故。門以開通無壅滯為言，論乃揀擇性相，教	故 門 以 開 通 無 壅 滯 為 言 論 乃 揀 擇 性 相 教 
T44n1836_001:0046b01	誡學徒之稱。〈本地分〉中者，乃《瑜伽論》五分之	誡 學 徒 之 稱 本 地 分 中 者 乃 瑜 伽 論 五 分 之 
T44n1836_001:0046b02	一。略錄名數者，於六百六十法中，提綱挈領，	一 略 錄 名 數 者 於 六 百 六 十 法 中 提 綱 挈 領 
T44n1836_001:0046b03	取此百法名件數目。此論主急於為人，而欲	取 此 百 法 名 件 數 目 此 論 主 急 於 為 人 而 欲 
T44n1836_001:0046b04	學者知要也。又會六釋云：大乘者，是能詮教，	學 者 知 要 也 又 會 六 釋 云 大 乘 者 是 能 詮 教 
T44n1836_001:0046b05	唯聲、名、句、文四法故劣；百法乃所詮事，理通	唯 聲 名 句 文 四 法 故 劣 百 法 乃 所 詮 事 理 通 
T44n1836_001:0046b06	一百法故勝。將勝就劣，以劣顯勝，云大乘之	一 百 法 故 勝 將 勝 就 劣 以 劣 顯 勝 云 大 乘 之 
T44n1836_001:0046b07	百法，依士釋也。又百法是所緣，乃舉全數故	百 法 依 士 釋 也 又 百 法 是 所 緣 乃 舉 全 數 故 
T44n1836_001:0046b08	勝，明是能緣之慧，即別境五中之一，法爾故	勝 明 是 能 緣 之 慧 即 別 境 五 中 之 一 法 爾 故 
T44n1836_001:0046b09	劣。將劣就勝，以勝顯劣，云百法之明，依主釋	劣 將 劣 就 勝 以 勝 顯 劣 云 百 法 之 明 依 主 釋 
T44n1836_001:0046b10	也。又明是能緣，即別境中慧故劣；門是所緣，	也 又 明 是 能 緣 即 別 境 中 慧 故 劣 門 是 所 緣 
T44n1836_001:0046b11	通舉百法故勝。將勝就劣，以劣顯勝，云明之	通 舉 百 法 故 勝 將 勝 就 劣 以 劣 顯 勝 云 明 之 
T44n1836_001:0046b12	門，依士釋也。又門是所詮事理，乃通指百法	門 依 士 釋 也 又 門 是 所 詮 事 理 乃 通 指 百 法 
T44n1836_001:0046b13	故勝；論是能詮教，唯聲、名、句、文故劣。將劣就	故 勝 論 是 能 詮 教 唯 聲 名 句 文 故 劣 將 劣 就 
T44n1836_001:0046b14	勝，以勝顯劣，云門之論，依主釋也。又論為體，	勝 以 勝 顯 劣 云 門 之 論 依 主 釋 也 又 論 為 體 
T44n1836_001:0046b15	乃聲、名、句、文；門為用，於論上有不壅滯之功	乃 聲 名 句 文 門 為 用 於 論 上 有 不 壅 滯 之 功 
T44n1836_001:0046b16	能。以體就用，攝用歸體，云門即論，持業釋也。	能 以 體 就 用 攝 用 歸 體 云 門 即 論 持 業 釋 也 
T44n1836_001:0046b17	又論乃體，則取聲、名、句、文四法；大乘為用，此	又 論 乃 體 則 取 聲 名 句 文 四 法 大 乘 為 用 此 
T44n1836_001:0046b18	論體上有揀小運載二義，故云大乘。以體就	論 體 上 有 揀 小 運 載 二 義 故 云 大 乘 以 體 就 
T44n1836_001:0046b19	用，攝用歸體，云大乘即論，持業釋也。又大乘	用 攝 用 歸 體 云 大 乘 即 論 持 業 釋 也 又 大 乘 
T44n1836_001:0046b20	通教理行果，是所詮故勝；論是能詮，唯教故	通 教 理 行 果 是 所 詮 故 勝 論 是 能 詮 唯 教 故 
T44n1836_001:0046b21	劣。將劣就勝，以勝顯劣，云大乘之論，依主釋	劣 將 劣 就 勝 以 勝 顯 劣 云 大 乘 之 論 依 主 釋 
T44n1836_001:0046b22	也。又大等六字，是所詮故勝；論是能詮，唯教	也 又 大 等 六 字 是 所 詮 故 勝 論 是 能 詮 唯 教 
T44n1836_001:0046b23	故劣。將劣就勝，以勝顯劣，云大乘百法明門	故 劣 將 劣 就 勝 以 勝 顯 劣 云 大 乘 百 法 明 門 
T44n1836_001:0046b24	之論，依主釋也(亦可謂帶數依主)。又大乘等五字，通一	之 論 依 主 釋 也 亦 可 謂 帶 數 依 主 又 大 乘 等 五 字 通 一 
T44n1836_001:0046b25	百法，屬所詮故勝；門論二字乃能詮故劣。將	百 法 屬 所 詮 故 勝 門 論 二 字 乃 能 詮 故 劣 將 
T44n1836_001:0046b26	劣就勝，以勝顯劣，云大乘百法明之門論，依	劣 就 勝 以 勝 顯 劣 云 大 乘 百 法 明 之 門 論 依 
T44n1836_001:0046b27	主釋也(亦帶數依主釋也)。又大乘是能詮教體，門論是	主 釋 也 亦 帶 數 依 主 釋 也 又 大 乘 是 能 詮 教 體 門 論 是 
T44n1836_001:0046b28	用。此教體上有妙旨悟入之義門，決擇性相，	用 此 教 體 上 有 妙 旨 悟 入 之 義 門 決 擇 性 相 
T44n1836_001:0046b29	教誡學徒，斷惡生善之功用，故名論。將體就	教 誡 學 徒 斷 惡 生 善 之 功 用 故 名 論 將 體 就 
T44n1836_001:0046c01	用，攝用歸體，云大乘即門論，持業釋也。(作十釋竟)。	用 攝 用 歸 體 云 大 乘 即 門 論 持 業 釋 也 作 十 釋 竟 
T44n1836_001:0046c02	北天竺富婁沙富羅，此云丈夫。國有國師，婆	北 天 竺 富 婁 沙 富 羅 此 云 丈 夫 國 有 國 師 婆 
T44n1836_001:0046c03	羅門姓嬌尸迦，生三子，同名婆藪盤豆。此云	羅 門 姓 嬌 尸 迦 生 三 子 同 名 婆 藪 盤 豆 此 云 
T44n1836_001:0046c04	天親，乃帝釋之弟，毘搜紐天王之後，雖同一	天 親 乃 帝 釋 之 弟 毘 搜 紐 天 王 之 後 雖 同 一 
T44n1836_001:0046c05	名，復有別號：長曰阿僧迦，此云無著，乃菩薩	名 復 有 別 號 長 曰 阿 僧 迦 此 云 無 著 乃 菩 薩 
T44n1836_001:0046c06	根性。季子別名比隣持跋婆，此云母兒，蓋比	根 性 季 子 別 名 比 隣 持 跋 婆 此 云 母 兒 蓋 比 
T44n1836_001:0046c07	隣持，此云母；跋婆云子，亦云兒。中子博學多	隣 持 此 云 母 跋 婆 云 子 亦 云 兒 中 子 博 學 多 
T44n1836_001:0046c08	聞，遍通墳籍，神才俊朗，戒行清白，無與儔匹，	聞 遍 通 墳 籍 神 才 俊 朗 戒 行 清 白 無 與 儔 匹 
T44n1836_001:0046c09	兄弟皆兼別號故，法師但名婆藪盤豆，不相	兄 弟 皆 兼 別 號 故 法 師 但 名 婆 藪 盤 豆 不 相 
T44n1836_001:0046c10	濫也。依《瑜伽論》廣造諸論，以釋大乘，發揮非	濫 也 依 瑜 伽 論 廣 造 諸 論 以 釋 大 乘 發 揮 非 
T44n1836_001:0046c11	空非有中道之教。(詳於舊藏經甚字函《婆藪盤豆傳》)。	空 非 有 中 道 之 教 詳 於 舊 藏 經 甚 字 函 婆 藪 盤 豆 傳 
T44n1836_001:0046c12	如世尊言：「一切法無我。」如世尊言，原為佛說，	如 世 尊 言 一切法無我 如 世 尊 言 原 為 佛 說 
T44n1836_001:0046c13	乃論主推尊法有所自。一切法等者，總標百	乃 論 主 推 尊 法 有 所 自 一 切 法 等 者 總 標 百 
T44n1836_001:0046c14	法及二無我以為宗旨，乃一論之綱領也。若	法 及 二 無 我 以 為 宗 旨 乃 一 論 之 綱 領 也 若 
T44n1836_001:0046c15	究所宗，總一代聖教淺深為次，分而為八：一、	究 所 宗 總 一 代 聖 教 淺 深 為 次 分 而 為 八 一 
T44n1836_001:0046c16	我法俱有宗，此宗攝二十部、五部之義，謂犢	我 法 俱 有 宗 此 宗 攝 二 十 部 五 部 之 義 謂 犢 
T44n1836_001:0046c17	子部、法上部、賢胄部、正量部、密林山部，或	子 部 法 上 部 賢 胄 部 正 量 部 密 林 山 部 或 
T44n1836_001:0046c18	亦取經部根本一分之義。二、法有我無宗，攝	亦 取 經 部 根 本 一 分 之 義 二 法 有 我 無 宗 攝 
T44n1836_001:0046c19	三部全，謂一切有部、雪山部、多聞部，更兼化	三 部 全 謂 一 切 有 部 雪 山 部 多 聞 部 更 兼 化 
T44n1836_001:0046c20	地部末計一分之義。三、法無去來宗，攝七全	地 部 末 計 一 分 之 義 三 法 無 去 來 宗 攝 七 全 
T44n1836_001:0046c21	部，謂大眾部、鷄胤部、制多山部、西山住部、	部 謂 大 眾 部 鷄 胤 部 制 多 山 部 西 山 住 部 
T44n1836_001:0046c22	北山住部、法藏部、飲光部，兼取化地部，根本	北 山 住 部 法 藏 部 飲 光 部 兼 取 化 地 部 根 本 
T44n1836_001:0046c23	一分之義。四、現通假實宗，攝說假部全末、經	一 分 之 義 四 現 通 假 實 宗 攝 說 假 部 全 末 經 
T44n1836_001:0046c24	部一分之義。此上四宗，唯為小乘。五、俗妄真	部 一 分 之 義 此 上 四 宗 唯 為 小 乘 五 俗 妄 真 
T44n1836_001:0046c25	實宗，即說出世部。六、諸法但名宗，即一說部，	實 宗 即 說 出 世 部 六 諸 法 但 名 宗 即 一 說 部 
T44n1836_001:0046c26	此二通於大小乘。七、勝義俱空宗。八、應理圓	此 二 通 於 大 小 乘 七 勝 義 俱 空 宗 八 應 理 圓 
T44n1836_001:0046c27	實宗。後二唯大，此論旨趣即第八宗；於深密	實 宗 後 二 唯 大 此 論 旨 趣 即 第 八 宗 於 深 密 
T44n1836_001:0046c28	三時，乃第三時也。言三時者，初四阿含言有，	三 時 乃 第 三 時 也 言 三 時 者 初 四 阿 含 言 有 
T44n1836_001:0046c29	第二時八部般若言空，第三時即解深密經	第 二 時 八 部 般 若 言 空 第 三 時 即 解 深 密 經 
T44n1836_001:0047a01	空有雙彰，中道教也。	空 有 雙 彰 中 道 教 也 
T44n1836_001:0047a02	何等一切法？云何為無我？問有五種，謂利	何 等 一 切 法 云 何 為 無 我 問 有 五 種 謂 利 
T44n1836_001:0047a03	樂有情問、不解問、愚癡問、試驗問、輕觸問。	樂 有 情 問 不 解 問 愚 癡 問 試 驗 問 輕 觸 問 
T44n1836_001:0047a04	此即利樂有情問也。	此 即 利樂有情 問 也 
T44n1836_001:0047a05	一切法者，略有五種：此總標諸法也。稱理	一 切 法 者 略 有 五 種 此 總 標 諸 法 也 稱 理 
T44n1836_001:0047a06	言之，實有無量，以眾生性欲無量，是以瑜伽	言 之 實 有 無 量 以 眾 生 性 欲 無 量 是 以 瑜 伽 
T44n1836_001:0047a07	始五識身，歷至法界六百六十等法。今言五	始 五 識 身 歷 至 法 界 六 百 六 十 等 法 今 言 五 
T44n1836_001:0047a08	位百法，豈非要略乎？故云略有五種。自此至	位 百 法 豈 非 要 略 乎 故 云 略 有 五 種 自 此 至 
T44n1836_001:0047a09	真如無為，總答初問。	真 如 無 為 總 答 初 問 
T44n1836_001:0047a10	一者、心法，二者、心所有法，三者、色法，四者、心不	一 者 心 法 二 者 心所有法 三 者 色 法 四 者 心 不 
T44n1836_001:0047a11	相應行法，五者、無為法。心法者，總有六義：	相 應 行 法 五 者 無 為 法 心 法 者 總 有 六 義 
T44n1836_001:0047a12	一、集起名心，唯屬第八，集諸種子，起現行故。	一 集 起 名 心 唯 屬 第 八 集 諸 種 子 起 現 行 故 
T44n1836_001:0047a13	二、積集名心，屬前七轉識能熏，積集諸法種	二 積 集 名 心 屬 前 七 轉 識 能 熏 積 集 諸 法 種 
T44n1836_001:0047a14	故；或集起屬前七轉現行共集，熏起種故；或	故 或 集 起 屬 前 七 轉 現 行 共 集 熏 起 種 故 或 
T44n1836_001:0047a15	積集名心，屬於第八含藏，積集諸法種故。	積 集 名 心 屬 於 第 八 含 藏 積 集 諸 法 種 故 
T44n1836_001:0047a16	三、緣慮名心，俱能緣慮自分境故。四、或名為	三 緣 慮 名 心 俱 能 緣 慮 自 分 境 故 四 或 名 為 
T44n1836_001:0047a17	識，了別義故。五、或名為意，等無間故。六、或第	識 了 別 義 故 五 或 名 為 意 等 無 間 故 六 或 第 
T44n1836_001:0047a18	八名心，第七名意，前六名識，斯皆心分也。言	八 名 心 第 七 名 意 前 六 名 識 斯 皆 心 分 也 言 
T44n1836_001:0047a19	心所有法者，具三義故：一、恒依心起；二、與心	心所有法 者 具 三 義 故 一 恒 依 心 起 二 與 心 
T44n1836_001:0047a20	相應；三、繫屬於心。具此三義，名為心所故；要	相 應 三 繫 屬 於 心 具 此 三 義 名 為 心 所 故 要 
T44n1836_001:0047a21	心為依，方得起故；觸等恒與心相應故。既云	心 為 依 方 得 起 故 觸 等 恒 與 心 相 應 故 既 云 
T44n1836_001:0047a22	與心相應，蓋心不與心自相應故；心非心所	與 心 相 應 蓋 心 不 與 心 自 相 應 故 心 非 心 所 
T44n1836_001:0047a23	故；他性相應，非自性故。相應之義有四：謂時、	故 他 性 相 應 非 自 性 故 相 應 之 義 有 四 謂 時 
T44n1836_001:0047a24	依、所緣及事皆同，乃相應也。觸等看與何心	依 所 緣 及 事 皆 同 乃 相 應 也 觸 等 看 與 何 心 
T44n1836_001:0047a25	生時，便屬彼心之觸等，故如次為三義也。	生 時 便 屬 彼 心 之 觸 等 故 如 次 為 三 義 也 
T44n1836_001:0047a26	色法者，識之所依、所緣，乃五根、五境質礙之	色 法 者 識 之 所 依 所 緣 乃 五 根 五 境 質 礙 之 
T44n1836_001:0047a27	色，亦名有對色，以能、所造八法而成，乃十	色 亦 名 有 對 色 以 能 所 造 八 法 而 成 乃 十 
T44n1836_001:0047a28	有色也；無對色即法處色也。言不相應行	有 色 也 無 對 色 即 法 處 色 也 言 不相應行 
T44n1836_001:0047a29	法者，行蘊有二：一、相應行，即心所法。二、不	法 者 行 蘊 有 二 一 相 應 行 即 心 所 法 二 不 
T44n1836_001:0047b01	相應行，即始自得、終至不和合性，二十四法	相 應 行 即 始 自 得 終 至 不和合性 二 十 四 法 
T44n1836_001:0047b02	是也。言無為法者，即不生不滅、無去無來、非	是 也 言 無 為 法 者 即 不生不滅 無 去 無 來 非 
T44n1836_001:0047b03	彼非此、絕得絕失，簡異有為，無造作故，名曰	彼 非 此 絕 得 絕 失 簡 異 有 為 無 造 作 故 名 曰 
T44n1836_001:0047b04	無為也。	無 為 也 
T44n1836_001:0047b05	一者、最勝故，二、與此相應故，三、所現影故，四、分	一 者 最 勝 故 二 與 此 相 應 故 三 所 現 影 故 四 分 
T44n1836_001:0047b06	位差別故，五、所顯示故。言初心法八種，造善	位 差 別 故 五 所 顯 示 故 言 初 心 法 八 種 造 善 
T44n1836_001:0047b07	造惡，五趣輪轉，乃至成佛，皆此心也。有為法	造 惡 五 趣 輪 轉 乃至成佛 皆 此 心 也 有 為 法 
T44n1836_001:0047b08	中此最勝故，所以先言。言與此相應故者，謂	中 此 最 勝 故 所 以 先 言 言 與 此 相 應 故 者 謂 
T44n1836_001:0047b09	此心所與其心王常相應故。望於心王，此即	此 心 所 與 其 心 王 常 相 應 故 望 於 心 王 此 即 
T44n1836_001:0047b10	為劣，先勝後劣，所以次明。所現影故者，即前	為 劣 先 勝 後 劣 所 以 次 明 所 現 影 故 者 即 前 
T44n1836_001:0047b11	色法，謂此色法不能自起，要藉前二所變現	色 法 謂 此 色 法 不 能 自 起 要 藉 前 二 所 變 現 
T44n1836_001:0047b12	故；自證雖變，不能親緣故。置影言簡，其見分	故 自 證 雖 變 不 能 親 緣 故 置 影 言 簡 其 見 分 
T44n1836_001:0047b13	亦自證變，則非是影。或與自證通為本質故，	亦 自 證 變 則 非 是 影 或 與 自 證 通 為 本 質 故 
T44n1836_001:0047b14	或簡受所引色非識變影。第六緣時以彼為	或 簡 受所引色 非 識 變 影 第 六 緣 時 以 彼 為 
T44n1836_001:0047b15	質，質從影攝，前二能變，此為所變，先能後所	質 質 從 影 攝 前 二 能 變 此 為 所 變 先 能 後 所 
T44n1836_001:0047b16	故次言之。分位差別者，言此不相應行，不能	故 次 言 之 分位差別 者 言 此 不相應行 不 能 
T44n1836_001:0047b17	自起，藉前三位差別，假立前三是實，此一為	自 起 藉 前 三 位 差 別 假 立 前 三 是 實 此 一 為 
T44n1836_001:0047b18	假，所以第四明之。言所顯示者，此第五無為	假 所 以 第 四 明 之 言 所 顯 示 者 此 第 五 無 為 
T44n1836_001:0047b19	之法，乃有六種，謂此無為體性甚深，若不約	之 法 乃 有 六 種 謂 此 無 為 體 性 甚 深 若 不 約 
T44n1836_001:0047b20	事以明，無由彰顯故。藉前四斷染成淨之所	事 以 明 無 由 彰 顯 故 藉 前 四 斷 染 成 淨 之 所 
T44n1836_001:0047b21	顯示，前四有為，此即無為，先有後無，所以最	顯 示 前 四 有 為 此 即 無 為 先 有 後 無 所 以 最 
T44n1836_001:0047b22	後明也。	後 明 也 
T44n1836_001:0047b23	如是次第，此結答也。由上如是勝劣、能所、	如 是 次 第 此 結 答 也 由 上 如 是 勝 劣 能 所 
T44n1836_001:0047b24	實假、有無故，云如是次第。此略結上文，總標	實 假 有 無 故 云 如 是 次 第 此 略 結 上 文 總 標 
T44n1836_001:0047b25	五位章門，下乃備列百法名數也。	五 位 章 門 下 乃 備 列 百 法 名 數 也 
T44n1836_001:0047b26	第一、心法略有八種：此總標，下別列。	第 一 心 法 略 有 八 種 此 總 標 下 別 列 
T44n1836_001:0047b27	一、眼識，二、耳識，三、鼻識，四、舌識，五、身識，六、意識，	一 眼 識 二 耳 識 三 鼻 識 四 舌 識 五 身 識 六 意 識 
T44n1836_001:0047b28	隨根立名，具五義故，謂依發屬助。如除根	隨 根 立 名 具 五 義 故 謂 依 發 屬 助 如 除 根 
T44n1836_001:0047b29	發之識，餘四皆依根之識等，依主也；根發，依	發 之 識 餘 四 皆 依 根 之 識 等 依 主 也 根 發 依 
T44n1836_001:0047c01	士也。雖六識身皆依意轉，此隨不共意識名	士 也 雖 六 識 身 皆 依 意 轉 此 隨 不 共 意 識 名 
T44n1836_001:0047c02	依發等，故五識無相濫矣。蓋兼未自在位言	依 發 等 故 五 識 無 相 濫 矣 蓋 兼 未 自 在 位 言 
T44n1836_001:0047c03	之爾，或唯依意故名意識，辨識得名，心、意	之 爾 或 唯 依 意 故 名 意 識 辨 識 得 名 心 意 
T44n1836_001:0047c04	非例。	非 例 
T44n1836_001:0047c05	七、末那識，華言意識，如藏識名識，即意故；	七 末 那 識 華 言 意 識 如 藏 識 名 識 即 意 故 
T44n1836_001:0047c06	第六意識，如眼識名識，異意故。然諸聖教，恐	第六意識 如 眼 識 名 識 異 意 故 然 諸 聖 教 恐 
T44n1836_001:0047c07	此濫彼故，於第七但立意名；又以簡心之與	此 濫 彼 故 於 第 七 但 立 意 名 又 以 簡 心 之 與 
T44n1836_001:0047c08	識，以積集、了別劣餘識故；或欲顯此與彼意	識 以 積 集 了 別 劣 餘 識 故 或 欲 顯 此 與 彼 意 
T44n1836_001:0047c09	識為近所依故，但立意名爾。	識 為 近 所 依 故 但 立 意 名 爾 
T44n1836_001:0047c10	八、阿賴耶識。華言藏識，能含藏諸種故；又	八 阿賴耶識 華 言 藏 識 能 含 藏 諸 種 故 又 
T44n1836_001:0047c11	具三藏義故，謂能藏、所藏、執藏也；與雜染互	具 三 藏 義 故 謂 能 藏 所 藏 執 藏 也 與 雜 染 互 
T44n1836_001:0047c12	為緣故，有情執為自內我故。由斯三義，而得	為 緣 故 有 情 執 為 自 內 我 故 由 斯 三 義 而 得 
T44n1836_001:0047c13	藏名，藏即識也。	藏 名 藏 即 識 也 
T44n1836_001:0047c14	第二心所有法，略有五十一種，分為六位：一、遍	第 二 心所有法 略 有 五 十 一 種 分 為 六 位 一 遍 
T44n1836_001:0047c15	行有五，二、別境有五，三、善有十一，四、煩惱有六，	行 有 五 二 別 境 有 五 三 善 有 十 一 四 煩 惱 有 六 
T44n1836_001:0047c16	五、隨煩惱有二十，六、不定有四。此舉總數，以	五 隨 煩惱有二 十 六 不 定 有 四 此 舉 總 數 以 
T44n1836_001:0047c17	標列章門，下乃隨章列名。言遍行者，遍四一	標 列 章 門 下 乃 隨 章 列 名 言 遍 行 者 遍 四 一 
T44n1836_001:0047c18	切心得行故。謂三性、八識、九地，一切時俱能	切 心 得 行 故 謂 三 性 八 識 九 地 一 切 時 俱 能 
T44n1836_001:0047c19	遍故。言別境者，別別緣境，而得生故。所緣	遍 故 言 別 境 者 別 別 緣 境 而 得 生 故 所 緣 
T44n1836_001:0047c20	之境則有四，乃所樂之境、決定境、曾習境、	之 境 則 有 四 乃 所 樂 之 境 決 定 境 曾 習 境 
T44n1836_001:0047c21	所觀境，各緣不同，故云別境。解現下文。言	所 觀 境 各 緣 不 同 故 云 別 境 解 現 下 文 言 
T44n1836_001:0047c22	善十一者，唯善心中可得生故，此世、他世俱	善 十 一 者 唯 善 心 中 可 得 生 故 此 世 他 世 俱 
T44n1836_001:0047c23	順益故，性離愆穢，勝過惡故。言煩惱者，性是	順 益 故 性 離 愆 穢 勝 過 惡 故 言 煩 惱 者 性 是 
T44n1836_001:0047c24	根本煩惱攝故；又能生隨惑，名為根本煩擾	根本煩惱 攝 故 又 能 生 隨 惑 名 為 根 本 煩 擾 
T44n1836_001:0047c25	也。惱，亂也。擾亂有情，恒處生死也。言隨煩惱	也 惱 亂 也 擾 亂 有 情 恒 處 生 死 也 言 隨 煩 惱 
T44n1836_001:0047c26	者，隨他根本煩惱，分位差別，等流性故，此亦	者 隨 他 根本煩惱 分位差別 等 流 性 故 此 亦 
T44n1836_001:0047c27	見下文。言不定者，由不同前五位心所，於善	見 下 文 言 不 定 者 由 不 同 前 五 位 心 所 於 善 
T44n1836_001:0047c28	染等皆不定故，非如觸等定遍心故，非如欲	染 等 皆 不 定 故 非 如 觸 等 定 遍 心 故 非 如 欲 
T44n1836_001:0047c29	等定遍地故，不立定名也。	等 定 遍 地 故 不 立 定 名 也 
T44n1836_001:0048a01	一、遍行五者：此別標，下列名。	一 遍 行 五 者 此 別 標 下 列 名 
T44n1836_001:0048a02	一、作意，二、觸，三、受，四、想，五、思。言作意者，謂	一 作 意 二 觸 三 受 四 想 五 思 言 作 意 者 謂 
T44n1836_001:0048a03	警覺應起心種為性，引心令趣自境為業。觸	警 覺 應 起 心 種 為 性 引 心 令 趣 自 境 為 業 觸 
T44n1836_001:0048a04	者，令心心所觸境為性，想、受、思等所依為業。	者 令 心 心 所 觸 境 為 性 想 受 思 等 所 依 為 業 
T44n1836_001:0048a05	受者，領納順、違、俱非境相為性，起欲為業，	受 者 領 納 順 違 俱 非 境 相 為 性 起 欲 為 業 
T44n1836_001:0048a06	能起合離，非二欲故；亦云令心等起歡、慼、捨	能 起 合 離 非 二 欲 故 亦 云 令 心 等 起 歡 慼 捨 
T44n1836_001:0048a07	相(此解詞異意同)，想則於境取相為性，施設種種名	相 此 解 詞 異 意 同 想 則 於 境 取 相 為 性 施 設 種 種 名 
T44n1836_001:0048a08	言為業，謂安立自境分齊故，方能隨起種種	言 為 業 謂 安 立 自 境 分 齊 故 方 能 隨 起 種 種 
T44n1836_001:0048a09	名言。思則令心造作為性，於善品等役心為	名 言 思 則 令心造作 為 性 於 善 品 等 役 心 為 
T44n1836_001:0048a10	業，為能取境正因等相，驅役自心能造善	業 為 能 取 境 正 因 等 相 驅 役 自 心 能 造 善 
T44n1836_001:0048a11	等。	等 
T44n1836_001:0048a12	二、別境五者：此別標，下列名。	二 別 境 五 者 此 別 標 下 列 名 
T44n1836_001:0048a13	一、欲，二、勝解，三、念，四、三麼地，五、慧。言欲者，於	一 欲 二 勝 解 三 念 四 三 麼 地 五 慧 言 欲 者 於 
T44n1836_001:0048a14	所樂境希望為性，勤依為業。勝解者，於決定	所 樂 境 希 望 為 性 勤 依 為 業 勝 解 者 於 決 定 
T44n1836_001:0048a15	境印持為性，不可引轉為業。謂邪正等教理	境 印 持 為 性 不 可 引 轉 為 業 謂 邪 正 等 教 理 
T44n1836_001:0048a16	證力，於所取境，審決印持，由此異緣不能引	證 力 於 所 取 境 審 決 印 持 由 此 異 緣 不 能 引 
T44n1836_001:0048a17	轉故，若猶豫境，勝解全無，勝即是解。念者，	轉 故 若 猶 豫 境 勝 解 全 無 勝 即 是 解 念 者 
T44n1836_001:0048a18	於曾習境令心明記不忘為性，定依為業。謂	於 曾 習 境 令 心 明 記 不 忘 為 性 定 依 為 業 謂 
T44n1836_001:0048a19	數憶持曾所受境而不忘失，能引定故。三麼	數 憶 持 曾 所 受 境 而 不 忘 失 能 引 定 故 三 麼 
T44n1836_001:0048a20	地者，此云等持，於所觀境令心專注不散為	地 者 此 云 等 持 於 所 觀 境 令心專注 不 散 為 
T44n1836_001:0048a21	性，智依為業。謂得、失、俱非境中，由定令心專	性 智 依 為 業 謂 得 失 俱 非 境 中 由 定 令 心 專 
T44n1836_001:0048a22	注不散，依斯便有決定智，生心專注言顯，所	注 不 散 依 斯 便 有 決 定 智 生 心 專 注 言 顯 所 
T44n1836_001:0048a23	欲住即便能住，非唯一境；不爾，見道歷觀諸	欲 住 即 便 能 住 非 唯 一 境 不 爾 見 道 歷 觀 諸 
T44n1836_001:0048a24	諦，前後境別，應無等持也。言慧者，於所觀境	諦 前 後 境 別 應 無 等 持 也 言 慧 者 於 所 觀 境 
T44n1836_001:0048a25	揀擇為性，斷疑為業。謂觀得、失、俱非境中，由	揀 擇 為 性 斷 疑 為 業 謂 觀 得 失 俱 非 境 中 由 
T44n1836_001:0048a26	慧推求得決定故。上言解現下文者，義在此	慧 推 求 得 決 定 故 上 言 解 現 下 文 者 義 在 此 
T44n1836_001:0048a27	爾。(欲益得其詳，請閱成唯識第五卷)。	爾 欲 益 得 其 詳 請 閱 成 唯 識 第 五 卷 
T44n1836_001:0048a28	三、善十一者：此標章下別列。	三 善 十 一 者 此 標 章 下 別 列 
T44n1836_001:0048a29	一、信，二、精進，三、慚，四、愧，五、無貪，六、無瞋，七、無癡，	一 信 二 精 進 三 慚 四 愧 五 無 貪 六 無 瞋 七 無 癡 
T44n1836_001:0048b01	八、輕安，九、不放逸，十、行捨，十一、不害。言信者，	八 輕 安 九 不 放 逸 十 行 捨 十 一 不 害 言 信 者 
T44n1836_001:0048b02	於實德能深忍樂欲，心淨為性，對治不信，樂	於 實 德 能 深 忍 樂 欲 心 淨 為 性 對 治 不 信 樂 
T44n1836_001:0048b03	善為業。謂於諸法實事理中，深信忍故；於三	善 為 業 謂 於 諸 法 實 事 理 中 深 信 忍 故 於 三 
T44n1836_001:0048b04	寶真淨德中，深信樂故；於一切世出世善深	寶 真 淨 德 中 深 信 樂 故 於 一 切 世 出 世 善 深 
T44n1836_001:0048b05	信有力，能得能成，起希望故。此三種信也。言	信 有 力 能 得 能 成 起 希 望 故 此 三 種 信 也 言 
T44n1836_001:0048b06	心淨為性者，謂此性澄清能淨心等，如水清	心 淨 為 性 者 謂 此 性 澄 清 能 淨 心 等 如 水 清 
T44n1836_001:0048b07	珠能清濁水，故云心淨為性也。言精進者，	珠 能 清 濁 水 故 云 心 淨 為 性 也 言 精 進 者 
T44n1836_001:0048b08	於善惡品修斷事中勇捍為性，對治懈怠，滿	於 善 惡 品 修 斷 事 中 勇 捍 為 性 對 治 懈 怠 滿 
T44n1836_001:0048b09	善為業。謂善品修、惡品斷，勇表勝進，簡諸染	善 為 業 謂 善 品 修 惡 品 斷 勇 表 勝 進 簡 諸 染 
T44n1836_001:0048b10	法；捍表精純，簡淨無記。又云勇而無怯、捍而	法 捍 表 精 純 簡 淨 無 記 又 云 勇 而 無 怯 捍 而 
T44n1836_001:0048b11	無懼。言滿善者，圓了善事名為滿善。故三根	無 懼 言 滿 善 者 圓 了 善 事 名 為 滿 善 故 三 根 
T44n1836_001:0048b12	為作善，此名滿善，能滿彼故。或曰：「《唯識論》言	為 作 善 此 名 滿 善 能 滿 彼 故 或 曰 唯 識 論 言 
T44n1836_001:0048b13	精進一法，在三根後；《百法》則信後即言。何耶？」	精 進 一 法 在 三 根 後 百 法 則 信 後 即 言 何 耶 
T44n1836_001:0048b14	曰：「唯識乃立依次第，此乃因依次第。蓋信為	曰 唯 識 乃 立 依 次 第 此 乃 因 依 次 第 蓋 信 為 
T44n1836_001:0048b15	欲依，欲為勤依，故此信後而便言勤，勤即精	欲 依 欲 為 勤 依 故 此 信 後 而 便 言 勤 勤 即 精 
T44n1836_001:0048b16	進也，但勤通三性，進唯善性攝也。」立依者，	進 也 但 勤 通 三 性 進 唯 善 性 攝 也 立 依 者 
T44n1836_001:0048b17	謂根依精進立捨等三，所依四法，立理須合	謂 根 依 精 進 立 捨 等 三 所 依 四 法 立 理 須 合 
T44n1836_001:0048b18	說，故三根後方說精進。言慚者，依自法力崇	說 故 三 根 後 方 說 精 進 言 慚 者 依 自 法 力 崇 
T44n1836_001:0048b19	重賢善為性，對治無慚，止息惡行為業。自法	重 賢 善 為 性 對 治 無 慚 止 息 惡 行 為 業 自 法 
T44n1836_001:0048b20	力者，自謂自身，法謂教法，言我如是身、解如	力 者 自 謂 自 身 法 謂 教 法 言 我 如 是 身 解 如 
T44n1836_001:0048b21	是法，敢作諸惡耶？言愧者，依世間力，輕拒暴	是 法 敢 作 諸 惡 耶 言 愧 者 依 世 間 力 輕 拒 暴 
T44n1836_001:0048b22	惡為性，對治無愧，止息惡行為業。世人譏呵	惡 為 性 對 治 無 愧 止 息 惡 行 為 業 世 人 譏 呵 
T44n1836_001:0048b23	名世間力輕，有惡者而不親，拒惡法業而不	名 世 間 力 輕 有 惡 者 而 不 親 拒 惡 法 業 而 不 
T44n1836_001:0048b24	作也。言無貪者，於有、有具無著為性，對治	作 也 言 無 貪 者 於 有 有 具 無 著 為 性 對 治 
T44n1836_001:0048b25	貪著，作善為業。言有、有具者，上一有字，即三	貪 著 作 善 為 業 言 有 有 具 者 上 一 有 字 即 三 
T44n1836_001:0048b26	有之果，有具即三有之因。言無瞋者，於苦、苦	有 之 果 有 具 即 三 有 之 因 言 無 瞋 者 於 苦 苦 
T44n1836_001:0048b27	具無恚為性，對治瞋恚，作善為業。言苦、苦具	具 無 恚 為 性 對 治 瞋 恚 作 善 為 業 言 苦 苦 具 
T44n1836_001:0048b28	者，苦謂三苦，苦具者苦因。無癡者，於諸事理	者 苦 謂 三 苦 苦 具 者 苦 因 無 癡 者 於 諸 事 理 
T44n1836_001:0048b29	明解為性，對治愚癡，作善為業。言輕安者，遠	明 解 為 性 對 治 愚 癡 作 善 為 業 言 輕 安 者 遠 
T44n1836_001:0048c01	離麁重，調暢身心，堪任為性，對治昏沈，轉依	離 麁 重 調 暢 身 心 堪 任 為 性 對 治 昏 沈 轉 依 
T44n1836_001:0048c02	為業。離重名輕，調暢身心名安，謂此伏除能	為 業 離 重 名 輕 調 暢 身 心 名 安 謂 此 伏 除 能 
T44n1836_001:0048c03	障定法，令所依止轉安適故。言堪任者，有	障 定 法 令 所 依 止 轉 安 適 故 言 堪 任 者 有 
T44n1836_001:0048c04	所堪可，有所任受。言轉依者，令所依身心，去	所 堪 可 有 所 任 受 言 轉 依 者 令 所 依 身 心 去 
T44n1836_001:0048c05	麁重、得安隱故。言不放逸者，精進三根，於	麁 重 得 安 隱 故 言 不 放 逸 者 精 進 三 根 於 
T44n1836_001:0048c06	所修斷防修為性，對治放逸，成滿一切世出	所 修 斷 防 修 為 性 對 治 放 逸 成 滿 一 切 世 出 
T44n1836_001:0048c07	世善事為業。防修者，於所斷惡防令不起，	世 善 事 為 業 防 修 者 於 所 斷 惡 防 令 不 起 
T44n1836_001:0048c08	於所修善法，修令增長。言精進三根者，此不	於 所 修 善 法 修 令 增 長 言 精 進 三 根 者 此 不 
T44n1836_001:0048c09	放逸，即四法防修功能，非別有體；或云：「信等	放 逸 即 四 法 防 修 功 能 非 別 有 體 或 云 信 等 
T44n1836_001:0048c10	亦有防修功能，何不依立？」曰：「餘六比四，勢用	亦 有 防 修 功 能 何 不 依 立 曰 餘 六 比 四 勢 用 
T44n1836_001:0048c11	微劣，故不依立。偏何微劣？非善根故，非遍策	微 劣 故 不 依 立 偏 何 微 劣 非 善 根 故 非 遍 策 
T44n1836_001:0048c12	故。」言行捨者，精進三根，令心平等、正直，無功	故 言 行 捨 者 精 進 三 根 令 心 平 等 正 直 無 功 
T44n1836_001:0048c13	用住為性，對治掉舉，靜住為業。言行捨者，乃	用 住 為 性 對 治 掉 舉 靜 住 為 業 言 行 捨 者 乃 
T44n1836_001:0048c14	行蘊中捨，簡受蘊捨故。言令心平等等者，由	行 蘊 中 捨 簡 受 蘊 捨 故 言 令 心 平 等 等 者 由 
T44n1836_001:0048c15	捨令心離昏掉時，初心平等，次心正直，後無	捨 令 心 離 昏 掉 時 初 心 平 等 次 心 正 直 後 無 
T44n1836_001:0048c16	功用，此初中後差別之位也。此亦即四法者，	功 用 此 初 中 後 差 別 之 位 也 此 亦 即 四 法 者 
T44n1836_001:0048c17	離彼四法，無別相用矣。何知無別？曰：「若能令	離 彼 四 法 無 別 相 用 矣 何 知 無 別 曰 若 能 令 
T44n1836_001:0048c18	靜即是四法，若所令靜即心等故。」或曰：「既即	靜 即 是 四 法 若 所 令 靜 即 心 等 故 或 曰 既 即 
T44n1836_001:0048c19	四法，何須別立？」曰：「若不別立，隱此能故。」言	四 法 何 須 別 立 曰 若 不 別 立 隱 此 能 故 言 
T44n1836_001:0048c20	不害者，於諸有情不為損惱，無瞋為性，能	不 害 者 於諸有情 不 為 損 惱 無 瞋 為 性 能 
T44n1836_001:0048c21	對治害，悲愍為業。謂即無瞋，於有情所不為	對 治 害 悲 愍 為 業 謂 即 無 瞋 於 有 情 所 不 為 
T44n1836_001:0048c22	損惱，假名不害。無瞋翻對斷物命，瞋不害，但	損 惱 假 名 不 害 無 瞋 翻 對 斷 物 命 瞋 不 害 但 
T44n1836_001:0048c23	違損惱物害。無瞋與樂，不害拔苦，此二麁相	違 損 惱 物 害 無 瞋 與 樂 不 害 拔 苦 此 二 麁 相 
T44n1836_001:0048c24	差別，理實無瞋，實有自體，不害依彼，一分假	差 別 理 實 無 瞋 實 有 自 體 不 害 依 彼 一 分 假 
T44n1836_001:0048c25	立，為顯慈悲，二相別故，利樂有情，彼二勝	立 為 顯 慈 悲 二 相 別 故 利樂有情 彼 二 勝 
T44n1836_001:0048c26	故。	故 
T44n1836_001:0048c27	四、煩惱六者：此別標章，下別列名。	四 煩 惱 六 者 此 別 標 章 下 別 列 名 
T44n1836_001:0048c28	一、貪，二、瞋，三、慢，四、無明，五、疑，六、不正見。言貪	一 貪 二 瞋 三 慢 四 無 明 五 疑 六 不 正 見 言 貪 
T44n1836_001:0048c29	者，於有、有具染著為性，能障無貪，生苦為業。	者 於 有 有 具 染 著 為 性 能 障 無 貪 生 苦 為 業 
T44n1836_001:0049a01	生苦者，謂由愛力取蘊生故。瞋者，於苦、苦具	生 苦 者 謂 由 愛 力 取 蘊 生 故 瞋 者 於 苦 苦 具 
T44n1836_001:0049a02	憎恚為性，能障無瞋，不安、惡行所依為業。不	憎 恚 為 性 能 障 無 瞋 不 安 惡行所依 為 業 不 
T44n1836_001:0049a03	安者，心懷憎恚，多住苦故，所以不安。慢者，恃	安 者 心 懷 憎 恚 多 住 苦 故 所 以 不 安 慢 者 恃 
T44n1836_001:0049a04	己於他，高舉為性，能障不慢，生苦為業。生苦	己 於 他 高 舉 為 性 能 障 不 慢 生 苦 為 業 生 苦 
T44n1836_001:0049a05	者，謂若有慢，於德有德心不謙下，由此死生	者 謂 若 有 慢 於 德 有 德 心 不 謙 下 由 此 死 生 
T44n1836_001:0049a06	輪轉無窮，受諸苦故。無明者，於諸理事迷暗	輪 轉 無 窮 受 諸 苦 故 無 明 者 於 諸 理 事 迷 暗 
T44n1836_001:0049a07	為性，能障無癡，一切雜染所依為業。雜染所	為 性 能 障 無 癡 一 切 雜 染 所 依 為 業 雜 染 所 
T44n1836_001:0049a08	依者，由無明起癡、邪定、貪等煩惱隨煩惱	依 者 由 無 明 起 癡 邪 定 貪 等 煩惱隨煩惱 
T44n1836_001:0049a09	業，能招後生雜染法故。疑者，於諸諦理猶豫	業 能 招 後 生 雜 染 法 故 疑 者 於 諸 諦 理 猶 豫 
T44n1836_001:0049a10	為性，能障不疑、善品為業。障善品者，以猶豫	為 性 能 障 不 疑 善 品 為 業 障 善 品 者 以 猶 豫 
T44n1836_001:0049a11	故善不生也。惡見者，於諸諦理顛倒推度，染	故 善 不 生 也 惡 見 者 於 諸 諦 理 顛 倒 推 度 染 
T44n1836_001:0049a12	慧為性，能障善見，招苦為業。蓋惡見者，多受	慧 為 性 能 障 善 見 招 苦 為 業 蓋 惡 見 者 多 受 
T44n1836_001:0049a13	苦故，此見有五：謂身、邊、邪見、取戒、禁取也。此	苦 故 此 見 有 五 謂 身 邊 邪 見 取 戒 禁 取 也 此 
T44n1836_001:0049a14	六即俱生，若開惡見成十，即分別惑也。又十	六 即 俱 生 若 開 惡 見 成 十 即 分 別 惑 也 又 十 
T44n1836_001:0049a15	惑中，瞋唯不善，餘九皆通有覆不善。	惑 中 瞋 唯 不 善 餘 九 皆 通 有 覆 不 善 
T44n1836_001:0049a16	大乘百法明門論解卷上	大 乘 百 法 明 門 論 解 卷 上 
T44n1836_002:0049a19	大乘百法明門論解卷下	大 乘 百 法 明 門 論 解 卷 下 
T44n1836_002:0049a21	天親菩薩造	天 親 菩 薩 造 
T44n1836_002:0049a22	唐三藏法師玄奘奉　詔譯	唐 三藏法師 玄 奘 奉 詔 譯 
T44n1836_002:0049a23	唐慈恩法師窺基註解	唐 慈 恩 法 師 窺 基 註 解 
T44n1836_002:0049a24	明魯庵法師普泰增修	明 魯 庵 法 師 普 泰 增 修 
T44n1836_002:0049a25	五、隨煩惱二十：此別標章，下別列名。	五 隨 煩 惱 二 十 此 別 標 章 下 別 列 名 
T44n1836_002:0049a26	一、忿，二、恨，三、惱，四、覆，五、誑，六、諂，七、憍，八、害，九、嫉，	一 忿 二 恨 三 惱 四 覆 五 誑 六 諂 七 憍 八 害 九 嫉 
T44n1836_002:0049a27	十、慳，十一、無慚，十二、無愧，十三、不信，十四、懈怠，	十 慳 十 一 無 慚 十 二 無 愧 十 三 不 信 十 四 懈 怠 
T44n1836_002:0049a28	十五、放逸，十六、昏沈，十七、掉舉，十八、失念，十九、	十 五 放 逸 十 六 昏 沈 十 七 掉 舉 十 八 失 念 十 九 
T44n1836_002:0049a29	不正知，二十、散亂。言忿者，依對現前不饒	不 正 知 二 十 散 亂 言 忿 者 依 對 現 前 不 饒 
T44n1836_002:0049b01	益境，憤發為性，能障不忿，執仗為業。執仗者，	益 境 憤 發 為 性 能 障 不 忿 執 仗 為 業 執 仗 者 
T44n1836_002:0049b02	仗謂器仗。懷忿恨者，多發暴惡，身表業故，瞋	仗 謂 器 仗 懷 忿 恨 者 多 發 暴 惡 身 表 業 故 瞋 
T44n1836_002:0049b03	一分攝。恨者，由忿為先，懷惡不捨，結冤為性，	一 分 攝 恨 者 由 忿 為 先 懷 惡 不 捨 結 冤 為 性 
T44n1836_002:0049b04	能障不恨，熱惱為業。熱惱者、結恨者，不能含	能 障 不 恨 熱 惱 為 業 熱 惱 者 結 恨 者 不 能 含 
T44n1836_002:0049b05	忍，恒熱惱故。惱者，忿恨為先，追觸暴惡，恨戾	忍 恒 熱 惱 故 惱 者 忿 恨 為 先 追 觸 暴 惡 恨 戾 
T44n1836_002:0049b06	為性，能障不惱，蛆螫為業。言追觸等義，謂追	為 性 能 障 不 惱 蛆 螫 為 業 言 追 觸 等 義 謂 追 
T44n1836_002:0049b07	往惡，觸現違緣，心便恨戾，多發囂暴，兇鄙麁	往 惡 觸 現 違 緣 心 便 恨 戾 多 發 囂 暴 兇 鄙 麁 
T44n1836_002:0049b08	言，蛆螫他故，此亦瞋分也。覆者，於自作罪，	言 蛆 螫 他 故 此 亦 瞋 分 也 覆 者 於 自 作 罪 
T44n1836_002:0049b09	恐失利譽，隱藏為性，能障不覆，悔惱為業。	恐 失 利 譽 隱 藏 為 性 能 障 不 覆 悔 惱 為 業 
T44n1836_002:0049b10	言悔惱者，覆罪則後必悔惱不安隱故，貪	言 悔 惱 者 覆 罪 則 後 必 悔 惱 不 安 隱 故 貪 
T44n1836_002:0049b11	癡二分，若不懼當苦。覆罪者，癡一分攝；若恐	癡 二 分 若 不 懼 當 苦 覆 罪 者 癡 一 分 攝 若 恐 
T44n1836_002:0049b12	失利譽覆罪者，貪一分攝。言誑者，為護利	失 利 譽 覆 罪 者 貪 一 分 攝 言 誑 者 為 護 利 
T44n1836_002:0049b13	譽，矯現有德，詭詐為性，能障不誑，邪命為業。	譽 矯 現 有 德 詭 詐 為 性 能 障 不 誑 邪 命 為 業 
T44n1836_002:0049b14	言矯現等，謂矯誑者心懷異謀，多現不實	言 矯 現 等 謂 矯 誑 者 心 懷 異 謀 多 現 不 實 
T44n1836_002:0049b15	邪命事故，此貪癡分也。諂者，謂罔他故，矯設	邪 命 事 故 此 貪 癡 分 也 諂 者 謂 罔 他 故 矯 設 
T44n1836_002:0049b16	異儀，諂曲為性，能障不諂，教誨為業。言罔	異 儀 諂 曲 為 性 能 障 不 諂 教 誨 為 業 言 罔 
T44n1836_002:0049b17	他等義者，諂曲者為罔冐他故，曲順時宜，矯	他 等 義 者 諂 曲 者 為 罔 冐 他 故 曲 順 時 宜 矯 
T44n1836_002:0049b18	設方便，以取他意；或藏己失，不任師友正教	設 方 便 以 取 他 意 或 藏 己 失 不 任 師 友 正 教 
T44n1836_002:0049b19	誨故，亦貪癡分也。矯者，於自盛事深生染著，	誨 故 亦 貪 癡 分 也 矯 者 於 自 盛 事 深 生 染 著 
T44n1836_002:0049b20	醉傲為性，能障不憍，染依為業。言染依義者，	醉 傲 為 性 能 障 不 憍 染 依 為 業 言 染 依 義 者 
T44n1836_002:0049b21	憍醉則生長一切雜染法故，此貪分也。不憍	憍 醉 則 生 長 一 切 雜 染 法 故 此 貪 分 也 不 憍 
T44n1836_002:0049b22	者，即無貪也。害者，於諸有情心無慈悲，損惱	者 即 無 貪 也 害 者 於諸有情 心 無 慈 悲 損 惱 
T44n1836_002:0049b23	為性，能障不害，逼惱為業。言逼惱之義，有害	為 性 能 障 不 害 逼 惱 為 業 言 逼 惱 之 義 有 害 
T44n1836_002:0049b24	者逼惱他故，瞋一分攝。若論害與瞋之別義	者 逼 惱 他 故 瞋 一 分 攝 若 論 害 與 瞋 之 別 義 
T44n1836_002:0049b25	者，害障不害，正障於悲；瞋障無瞋，正障於慈。	者 害 障 不 害 正 障 於 悲 瞋 障 無 瞋 正 障 於 慈 
T44n1836_002:0049b26	又瞋能斷命，害但損他，此差別也。言嫉者，	又 瞋 能 斷 命 害 但 損 他 此 差 別 也 言 嫉 者 
T44n1836_002:0049b27	殉自名利，不耐他榮，妬忌為性，能障不嫉，憂	殉 自 名 利 不 耐 他 榮 妬 忌 為 性 能 障 不 嫉 憂 
T44n1836_002:0049b28	戚為業。言憂戚義者，嫉者聞見他勞，深懷憂	戚 為 業 言 憂 戚 義 者 嫉 者 聞 見 他 勞 深 懷 憂 
T44n1836_002:0049b29	戚不安隱故，亦瞋分為體。言慳者，耽著法	戚 不 安 隱 故 亦 瞋 分 為 體 言 慳 者 耽 著 法 
T44n1836_002:0049c01	財，不能惠捨，祕悋為性，能障不慳，鄙畜為業，	財 不 能 惠 捨 祕 悋 為 性 能 障 不 慳 鄙 畜 為 業 
T44n1836_002:0049c02	亦貪分也。無慚者，不顧自法，輕挋賢善為性，	亦 貪 分 也 無 慚 者 不 顧 自 法 輕 挋 賢 善 為 性 
T44n1836_002:0049c03	能障於慚，生長惡行為業。言不顧者，謂於自	能 障 於 慚 生 長 惡 行 為 業 言 不 顧 者 謂 於 自 
T44n1836_002:0049c04	法無所顧者，輕挋賢善，不恥過惡，能障礙	法 無 所 顧 者 輕 挋 賢 善 不 恥 過 惡 能 障 礙 
T44n1836_002:0049c05	慚，生長惡行故。無愧者，不顧世間，崇重暴惡	慚 生 長 惡 行 故 無 愧 者 不 顧 世 間 崇 重 暴 惡 
T44n1836_002:0049c06	為性，能障礙愧，生長惡行為業。言不顧世間	為 性 能 障 礙 愧 生 長 惡 行 為 業 言 不 顧 世 間 
T44n1836_002:0049c07	等義者，謂於世間無所顧者，崇重暴惡，不恥	等 義 者 謂 於 世 間 無 所 顧 者 崇 重 暴 惡 不 恥 
T44n1836_002:0049c08	過非，能障於愧，生長惡行故。言不信者，於	過 非 能 障 於 愧 生 長 惡 行 故 言 不 信 者 於 
T44n1836_002:0049c09	實德能不忍樂欲，心穢為性，能障淨心，墮依	實 德 能 不 忍 樂 欲 心 穢 為 性 能 障 淨 心 墮 依 
T44n1836_002:0049c10	為業。言墮依者，不信之者，多懈怠故。言懈怠	為 業 言 墮 依 者 不 信 之 者 多 懈 怠 故 言 懈 怠 
T44n1836_002:0049c11	者，於善惡品修斷事中，懶惰為性，能障精進	者 於 善 惡 品 修 斷 事 中 懶 惰 為 性 能 障 精 進 
T44n1836_002:0049c12	增染為業。言增染者，以懈怠者滋長染故。言	增 染 為 業 言 增 染 者 以 懈 怠 者 滋 長 染 故 言 
T44n1836_002:0049c13	放逸者，於染淨品不能防修，縱蕩為性，障不	放 逸 者 於 染 淨 品 不 能 防 修 縱 蕩 為 性 障 不 
T44n1836_002:0049c14	放逸，增惡損善所依為業。此放逸以何為體？	放 逸 增 惡 損 善 所 依 為 業 此 放 逸 以 何 為 體 
T44n1836_002:0049c15	曰：「懈怠三根，不能防修染淨等法，總名放逸，	曰 懈 怠 三 根 不 能 防 修 染 淨 等 法 總 名 放 逸 
T44n1836_002:0049c16	離上四法別無體性。」或曰：「彼慢疑等亦有此	離 上 四 法 別 無 體 性 或 曰 彼 慢 疑 等 亦 有 此 
T44n1836_002:0049c17	能，何不依立？」曰：「慢等方四，勢用微劣故，不依	能 何 不 依 立 曰 慢 等 方 四 勢 用 微 劣 故 不 依 
T44n1836_002:0049c18	立。」此之四法偏，何勝餘慢等？曰：「障三善根，障	立 此 之 四 法 偏 何 勝 餘 慢 等 曰 障 三 善 根 障 
T44n1836_002:0049c19	遍策故，餘無此能，所以不勝。」言惛沈者，令心	遍 策 故 餘 無 此 能 所 以 不 勝 言 惛 沈 者 令 心 
T44n1836_002:0049c20	於境無堪任為性，能障輕安，毘鉢舍那為業。	於 境 無 堪 任 為 性 能 障 輕 安 毘 鉢 舍 那 為 業 
T44n1836_002:0049c21	或曰：「惛沈與癡何別？」曰：「癡於境迷暗為性，正	或 曰 惛 沈 與 癡 何 別 曰 癡 於 境 迷 暗 為 性 正 
T44n1836_002:0049c22	障無癡，而非瞢董；惛沈於境，瞢董為相，正	障 無 癡 而 非 瞢 董 惛 沈 於 境 瞢 董 為 相 正 
T44n1836_002:0049c23	障輕安而非迷暗，故二不同。」言掉舉者，令心	障 輕 安 而 非 迷 暗 故 二 不 同 言 掉 舉 者 令 心 
T44n1836_002:0049c24	於境不寂靜為性，能障行捨，奢麼他為業。失	於 境 不 寂 靜 為 性 能 障 行 捨 奢 麼 他 為 業 失 
T44n1836_002:0049c25	念者，於諸所緣，不能明記為性，能障正念，散	念 者 於 諸 所 緣 不 能 明 記 為 性 能 障 正 念 散 
T44n1836_002:0049c26	亂所依為業。言散亂所依者，失念則心散亂	亂 所 依 為 業 言 散 亂 所 依 者 失 念 則 心 散 亂 
T44n1836_002:0049c27	故。此失念者，有云：「念一分攝，是煩惱相應念	故 此 失 念 者 有 云 念 一 分 攝 是 煩 惱 相 應 念 
T44n1836_002:0049c28	故。」有云：「癡一分攝，《瑜伽》說此是癡分故，癡	故 有 云 癡 一 分 攝 瑜 伽 說 此 是 癡 分 故 癡 
T44n1836_002:0049c29	令失念，故名失念。」有云：「俱一分攝，由前二	令 失 念 故 名 失 念 有 云 俱 一 分 攝 由 前 二 
T44n1836_002:0050a01	文影略說故。」不正知者，於所觀境謬解為性，	文 影 略 說 故 不 正 知 者 於 所 觀 境 謬 解 為 性 
T44n1836_002:0050a02	能障正知，毀犯為業。毀犯業者，不正知者多	能 障 正 知 毀 犯 為 業 毀 犯 業 者 不 正 知 者 多 
T44n1836_002:0050a03	毀犯故。此法或云慧一分攝，是煩惱相應慧	毀 犯 故 此 法 或 云 慧 一 分 攝 是 煩 惱 相 應 慧 
T44n1836_002:0050a04	故。或云：「癡一分攝，《瑜伽》說此是癡分故。令知	故 或 云 癡 一 分 攝 瑜 伽 說 此 是 癡 分 故 令 知 
T44n1836_002:0050a05	不正，名不正知。」有云：「俱一分攝，由前二文影	不 正 名 不 正 知 有 云 俱 一 分 攝 由 前 二 文 影 
T44n1836_002:0050a06	略說故。」散亂者，令心流蕩為性，能障正定，惡	略 說 故 散 亂 者 令 心 流 蕩 為 性 能 障 正 定 惡 
T44n1836_002:0050a07	慧所依為業。言惡慧所依者，謂散亂者發惡	慧 所 依 為 業 言 惡 慧 所 依 者 謂 散 亂 者 發 惡 
T44n1836_002:0050a08	慧故。或曰：「散亂、掉舉何別？」曰：「散亂令心易緣，	慧 故 或 曰 散 亂 掉 舉 何 別 曰 散 亂 令 心 易 緣 
T44n1836_002:0050a09	掉舉令心易解，是所別相。」前云隨其煩惱分	掉 舉 令 心 易 解 是 所 別 相 前 云 隨 其 煩 惱 分 
T44n1836_002:0050a10	位差別、等流性故者，義現此爾。蓋忿、恨等十	位 差 別 等 流 性 故 者 義 現 此 爾 蓋 忿 恨 等 十 
T44n1836_002:0050a11	并失念、不正知、放逸，此十三法，乃根本家差	并 失 念 不 正 知 放 逸 此 十 三 法 乃 根 本 家 差 
T44n1836_002:0050a12	別分位也，若無慚、無愧、掉舉、惛沈、散亂、不信、	別 分 位 也 若 無 慚 無 愧 掉 舉 惛 沈 散 亂 不 信 
T44n1836_002:0050a13	懈怠，此之七法，乃根本家等流性故。或云：「此	懈 怠 此 之 七 法 乃 根 本 家 等 流 性 故 或 云 此 
T44n1836_002:0050a14	七既別有體，何名等流？」曰：「根本為因，此方生	七 既 別 有 體 何 名 等 流 曰 根 本 為 因 此 方 生 
T44n1836_002:0050a15	故，名等流也。」	故 名 等 流 也 
T44n1836_002:0050a16	六、不定四者：此別標，下列名：	六 不 定 四 者 此 別 標 下 列 名 
T44n1836_002:0050a17	一、睡眠，二、惡作，三、尋，四、伺。睡眠者，令身不	一 睡 眠 二 惡 作 三 尋 四 伺 睡 眠 者 令 身 不 
T44n1836_002:0050a18	自在，昧略為性，障觀為業(即毘鉢舍那)，謂睡眠位，身	自 在 昧 略 為 性 障 觀 為 業 即 毘 鉢 舍 那 謂 睡 眠 位 身 
T44n1836_002:0050a19	不自在，心極暗劣，不門轉故。昧簡在定，略別	不 自 在 心 極 暗 劣 不 門 轉 故 昧 簡 在 定 略 別 
T44n1836_002:0050a20	窹時，令顯睡眠非無體用，有無心位，假立	窹 時 令 顯 睡 眠 非 無 體 用 有 無 心 位 假 立 
T44n1836_002:0050a21	此名，如餘蓋纏心相應故。言惡作者，惡所作	此 名 如 餘 蓋 纏 心 相 應 故 言 惡 作 者 惡 所 作 
T44n1836_002:0050a22	業，追悔為性，障止為業(即奢麼他)，此即於果，假立因	業 追 悔 為 性 障 止 為 業 即 奢 麼 他 此 即 於 果 假 立 因 
T44n1836_002:0050a23	名，先惡所作業，後方追悔故。悔先不作，亦惡	名 先 惡 所 作 業 後 方 追 悔 故 悔 先 不 作 亦 惡 
T44n1836_002:0050a24	作攝。如追悔言：「我先不作，如是事業，是我惡	作 攝 如 追 悔 言 我 先 不 作 如 是 事 業 是 我 惡 
T44n1836_002:0050a25	作言。」有義此二各別有體，與餘心所行相別	作 言 有 義 此 二 各 別 有 體 與 餘 心 所 行 相 別 
T44n1836_002:0050a26	故，隨癡相，說名世俗有。言尋伺者，尋謂尋求，	故 隨 癡 相 說 名 世 俗 有 言 尋 伺 者 尋 謂 尋 求 
T44n1836_002:0050a27	令心怱遽，於意言境麁轉為性。伺謂伺察，令	令 心 怱 遽 於 意 言 境 麁 轉 為 性 伺 謂 伺 察 令 
T44n1836_002:0050a28	心怱遽，於意言境細轉為性。二法業用，俱以	心 怱 遽 於 意 言 境 細 轉 為 性 二 法 業 用 俱 以 
T44n1836_002:0050a29	安、不安住身心分位所依為業。謂意言境者，	安 不 安 住 身 心 分 位 所 依 為 業 謂 意 言 境 者 
T44n1836_002:0050b01	意所取境，多依名言名意言境。或曰：「尋伺二	意 所 取 境 多 依 名 言 名 意 言 境 或 曰 尋 伺 二 
T44n1836_002:0050b02	法，身假為實？」曰：「並用思之與慧各一分為體，	法 身 假 為 實 曰 並 用 思 之 與 慧 各 一 分 為 體 
T44n1836_002:0050b03	若令心安，即是思分；令心不安，即是慧分。蓋	若 令 心 安 即 是 思 分 令 心 不 安 即 是 慧 分 蓋 
T44n1836_002:0050b04	思者徐而細故；慧則急而麁故。是知令安，則	思 者 徐 而 細 故 慧 則 急 而 麁 故 是 知 令 安 則 
T44n1836_002:0050b05	用思無慧，不安則用慧無思。若通照大師釋	用 思 無 慧 不 安 則 用 慧 無 思 若 通 照 大 師 釋 
T44n1836_002:0050b06	有兼正，若正用思，則急慧隨思能令心安，	有 兼 正 若 正 用 思 則 急 慧 隨 思 能 令 心 安 
T44n1836_002:0050b07	若正用慧，則徐思隨慧亦令不安。是其並用	若 正 用 慧 則 徐 思 隨 慧 亦 令 不 安 是 其 並 用 
T44n1836_002:0050b08	也。」	也 
T44n1836_002:0050b09	第三、色法略有十一種：言色者，有質礙之	第 三 色 法 略 有 十 一 種 言 色 者 有 質 礙 之 
T44n1836_002:0050b10	色，有顏色之色，所依之根唯五，所緣之境則	色 有 顏 色 之 色 所 依 之 根 唯 五 所 緣 之 境 則 
T44n1836_002:0050b11	六，即二所現影。此別標章，下別列名。	六 即 二 所 現 影 此 別 標 章 下 別 列 名 
T44n1836_002:0050b12	一、眼，二、耳，三、鼻，四、舌，五、身，六、色，七、聲，八、香，九、味，	一 眼 二 耳 三 鼻 四 舌 五 身 六 色 七 聲 八 香 九 味 
T44n1836_002:0050b13	十、觸，十一、法處所攝色。言一眼者，照矚之	十 觸 十 一 法處所攝色 言 一 眼 者 照 矚 之 
T44n1836_002:0050b14	義，梵云斫芻，此翻行盡。眼能行盡諸色境故，	義 梵 云 斫 芻 此 翻 行 盡 眼 能 行 盡 諸 色 境 故 
T44n1836_002:0050b15	是名行盡。翻為眼者，體用相當，依唐言也。二	是 名 行 盡 翻 為 眼 者 體 用 相 當 依 唐 言 也 二 
T44n1836_002:0050b16	耳者，能聞之義，梵云莎嚕多羅戍縷多，此翻	耳 者 能 聞 之 義 梵 云 莎 嚕 多 羅 戍 縷 多 此 翻 
T44n1836_002:0050b17	能聞聲。數數聞此聲，至可能聞處。翻為耳者，	能 聞 聲 數 數 聞 此 聲 至 可 能 聞 處 翻 為 耳 者 
T44n1836_002:0050b18	體用相當，依唐言也。三鼻者，能嗅之義，梵云	體 用 相 當 依 唐 言 也 三 鼻 者 能 嗅 之 義 梵 云 
T44n1836_002:0050b19	伽羅尼羯羅拏，此云能嗅。嗅香臭故，數數由	伽 羅 尼 羯 羅 拏 此 云 能 嗅 嗅 香 臭 故 數 數 由 
T44n1836_002:0050b20	此能嗅香臭故。翻為鼻者，體用兼之，依唐言	此 能 嗅 香 臭 故 翻 為 鼻 者 體 用 兼 之 依 唐 言 
T44n1836_002:0050b21	也。四舌者，能嘗義，梵云舐若時吃縛，此云能	也 四 舌 者 能 嘗 義 梵 云 舐 若 時 吃 縛 此 云 能 
T44n1836_002:0050b22	嘗。《瑜伽論》云：「能除饑渴，數發言論，表彰呼召，	嘗 瑜 伽 論 云 能 除 饑 渴 數 發 言 論 表 彰 呼 召 
T44n1836_002:0050b23	謂之舌也。」通於勝義、世俗二義。翻為舌者，亦	謂 之 舌 也 通 於 勝 義 世 俗 二 義 翻 為 舌 者 亦 
T44n1836_002:0050b24	兼體用，依唐言也。五身者，積聚、依止二義名	兼 體 用 依 唐 言 也 五 身 者 積 聚 依 止 二 義 名 
T44n1836_002:0050b25	身，謂積聚大造、諸根依止，梵云迦邪，此翻為	身 謂 積 聚 大 造 諸 根 依 止 梵 云 迦 邪 此 翻 為 
T44n1836_002:0050b26	積聚，身根為彼多法依止，諸根所隨，周遍積	積 聚 身 根 為 彼 多 法 依 止 諸 根 所 隨 周 遍 積 
T44n1836_002:0050b27	聚故名為身。翻為身者，體義相當，依唐言也。	聚 故 名 為 身 翻 為 身 者 體 義 相 當 依 唐 言 也 
T44n1836_002:0050b28	體即是根，此五言根者，皆有出生、增上義故，	體 即 是 根 此 五 言 根 者 皆 有 出 生 增 上 義 故 
T44n1836_002:0050b29	則以能造、所造八法為體，乃識所依之根也。	則 以 能 造 所 造 八 法 為 體 乃 識 所 依 之 根 也 
T44n1836_002:0050c01	言六色者，眼所取故，二十五種。謂青、黃、赤、白	言 六 色 者 眼 所 取 故 二 十 五 種 謂 青 黃 赤 白 
T44n1836_002:0050c02	(此四實)，長、短、方、圓、麁、細、高、低(此相狀假)，正、不正、光、影、明、	 此 四 實 長 短 方 圓 麁 細 高 低 此 相 狀 假 正 不 正 光 影 明 
T44n1836_002:0050c03	暗、煙塵、雲霧、逈色、表色、空一顯色(此分位假)，此皆	暗 煙 塵 雲 霧 逈 色 表 色 空 一 顯 色 此 分 位 假 此 皆 
T44n1836_002:0050c04	方處示現義，顏色之色也。對眼識故，質礙名	方 處 示 現 義 顏 色 之 色 也 對 眼 識 故 質 礙 名 
T44n1836_002:0050c05	色，乃色之總名爾。言七聲者，四大種所造，耳	色 乃 色 之 總 名 爾 言 七 聲 者 四 大種所造 耳 
T44n1836_002:0050c06	根所取義故。總有五因，攝十二種聲。五因者：	根 所 取 義 故 總 有 五 因 攝 十 二 種 聲 五 因 者 
T44n1836_002:0050c07	一、相故，即耳根所取義，此一為總，餘四為別。	一 相 故 即 耳 根 所 取 義 此 一 為 總 餘 四 為 別 
T44n1836_002:0050c08	二、損益故者，立初三種聲，云：可意聲(是益)，不可	二 損 益 故 者 立 初 三 種 聲 云 可 意 聲 是 益 不 可 
T44n1836_002:0050c09	意聲(是損)，俱相違聲(通二)。三、因差別故者，攝次三	意 聲 是 損 俱 相 違 聲 通 二 三 因 差 別 故 者 攝 次 三 
T44n1836_002:0050c10	種，謂：因執受大種聲(語等)，因不執受大種聲(樹等聲)，	種 謂 因 執 受 大 種 聲 語 等 因 不 執 受 大 種 聲 樹 等 聲 
T44n1836_002:0050c11	因俱大種聲(手鼓等聲)。四、說差別攝三者，有世所	因 俱 大 種 聲 手 鼓 等 聲 四 說 差 別 攝 三 者 有 世 所 
T44n1836_002:0050c12	共成聲，謂世俗語所攝；成所引聲者，謂諸	共 成 聲 謂 世 俗 語 所 攝 成 所 引 聲 者 謂 諸 
T44n1836_002:0050c13	聖所說；遍計所執聲者，外道所說。五、言差	聖 所 說 遍 計 所 執 聲 者 外 道 所 說 五 言 差 
T44n1836_002:0050c14	別攝三者，聖言量所攝聲，即八種聖語——聖，正	別 攝 三 者 聖 言 量 所 攝 聲 即 八 種 聖 語 聖 正 
T44n1836_002:0050c15	也——此八種語，不出見聞覺知，該於六根，以	也 此 八 種 語 不 出 見聞覺知 該 於 六 根 以 
T44n1836_002:0050c16	鼻舌身皆覺故，如應答於人，第一見則言見，	鼻 舌 身 皆 覺 故 如 應 答 於 人 第 一 見 則 言 見 
T44n1836_002:0050c17	乃至第四知則言知，若不見言不見，乃至第	乃 至 第 四 知 則 言 知 若 不 見 言 不 見 乃 至 第 
T44n1836_002:0050c18	八不知言不知，斯聖語矣。若第一見言不見，	八 不 知 言 不 知 斯 聖 語 矣 若 第 一 見 言 不 見 
T44n1836_002:0050c19	不見言見，乃至第八不知言知，此亦八種非	不 見 言 見 乃 至 第 八 不 知 言 知 此 亦 八 種 非 
T44n1836_002:0050c20	聖言矣。《華嚴鈔》唯十一種，以唯識加響，以成	聖 言 矣 華 嚴 鈔 唯 十 一 種 以 唯 識 加 響 以 成 
T44n1836_002:0050c21	十二，更俟參考。言八香者，乃鼻之所取，可嗅	十 二 更 俟 參 考 言 八 香 者 乃 鼻 之 所 取 可 嗅 
T44n1836_002:0050c22	義故。總有六種，謂：好香、惡香、平等香、俱生香、	義 故 總 有 六 種 謂 好 香 惡 香 平 等 香 俱 生 香 
T44n1836_002:0050c23	和合香、變易香也。九味者，舌之所取，可甞義	和 合 香 變 易 香 也 九 味 者 舌 之 所 取 可 甞 義 
T44n1836_002:0050c24	故。有十二種，謂：苦、酸、甘、辛、醎、淡、可意，不可意、	故 有 十 二 種 謂 苦 酸 甘 辛 醎 淡 可 意 不 可 意 
T44n1836_002:0050c25	俱相違，俱生和合變異也。言十觸者，身之所	俱 相 違 俱 生 和 合 變 異 也 言 十 觸 者 身 之 所 
T44n1836_002:0050c26	取，可觸之義，故名為觸。有二十六種，謂：地、	取 可 觸 之 義 故 名 為 觸 有 二 十 六 種 謂 地 
T44n1836_002:0050c27	水、火、風、輕、重、澁、滑、緩、急、冷、暖、硬、軟、饑、渴、飽、力、劣、	水 火 風 輕 重 澁 滑 緩 急 冷 暖 硬 軟 饑 渴 飽 力 劣 
T44n1836_002:0050c28	悶、癢、粘、老、病、死、瘦、是也。初四乃實，餘皆依	悶 癢 粘 老 病 死 瘦 是 也 初 四 乃 實 餘 皆 依 
T44n1836_002:0050c29	四大假立。或曰：「餘既是假，身識何緣？」曰：「即	四 大 假 立 或 曰 餘 既 是 假 身 識 何 緣 曰 即 
T44n1836_002:0051a01	實緣故，既即實緣，何知輕等五俱意識分別	實 緣 故 既 即 實 緣 何 知 輕 等 五 俱 意 識 分 別 
T44n1836_002:0051a02	之也。」言法處所攝色者，謂過去無體之法，可	之 也 言 法處所攝色 者 謂 過 去 無 體 之 法 可 
T44n1836_002:0051a03	緣之義。此有五種，謂：極逈色，依假想觀析	緣 之 義 此 有 五 種 謂 極 逈 色 依 假 想 觀 析 
T44n1836_002:0051a04	所礙色，至極微故，名極逈色。又云：「上見虛空	所 礙 色 至 極 微 故 名 極 逈 色 又 云 上 見 虛 空 
T44n1836_002:0051a05	青、黃等色，乃是顯色，若下望之，則此顯色至	青 黃 等 色 乃 是 顯 色 若 下 望 之 則 此 顯 色 至 
T44n1836_002:0051a06	遠，而為難見故，名極逈色也。」言極略色者，亦	遠 而 為 難 見 故 名 極 逈 色 也 言 極 略 色 者 亦 
T44n1836_002:0051a07	假想觀析須彌俱礙之色，至極微處故。又	假 想 觀 析 須 彌 俱 礙 之 色 至 極 微 處 故 又 
T44n1836_002:0051a08	云：「於色上分析長短、形相、麁細，以至極微	云 於 色 上 分 析 長 短 形 相 麁 細 以 至 極 微 
T44n1836_002:0051a09	故。」言俱礙者，乃根色等明暗等色，乃所礙也。	故 言 俱 礙 者 乃 根 色 等 明 暗 等 色 乃 所 礙 也 
T44n1836_002:0051a10	定果色，謂解脫定，亦魚米肉山威儀身等，亦	定 果 色 謂 解 脫 定 亦 魚 米 肉 山 威 儀 身 等 亦 
T44n1836_002:0051a11	名定自在所生色。定即禪定，自在所生色，	名 定自在所生色 定 即 禪 定 自 在 所 生 色 
T44n1836_002:0051a12	謂菩薩入定所現光明，及見一切色像境界，	謂 菩 薩 入 定 所 現 光 明 及 見 一 切 色 像 境 界 
T44n1836_002:0051a13	如入火光定，則有火光發現等。受所引色者，	如 入 火 光 定 則 有 火 光 發 現 等 受所引色 者 
T44n1836_002:0051a14	謂律不律儀，殊勝思種所立無表色也。又受	謂 律 不 律 儀 殊 勝 思 種 所 立 無 表 色 也 又 受 
T44n1836_002:0051a15	即領受，引即引取，如受諸戒品，戒是色法，所	即 領 受 引 即 引 取 如 受 諸 戒 品 戒 是 色 法 所 
T44n1836_002:0051a16	受之戒，即受所引色也。遍計所執色者，謂第	受 之 戒 即 受所引色 也 遍 計 所 執 色 者 謂 第 
T44n1836_002:0051a17	六識虛妄計度，所變根塵無實作用，故立此	六 識 虛 妄 計 度 所 變 根 塵 無 實 作 用 故 立 此 
T44n1836_002:0051a18	名。或謂餘四名色有可擬議，受之所引，何亦	名 或 謂 餘 四 名 色 有 可 擬 議 受 之 所 引 何 亦 
T44n1836_002:0051a19	名色？蓋從所防發善惡之色，以立名爾。此四	名 色 蓋 從 所 防 發 善 惡 之 色 以 立 名 爾 此 四 
T44n1836_002:0051a20	全一，少分是假，一分乃實。	全 一 少 分 是 假 一 分 乃 實 
T44n1836_002:0051a21	第四、心不相應行法，略有二十四種：此乃色	第 四 心不相應行法 略 有 二 十 四 種 此 乃 色 
T44n1836_002:0051a22	心分位，蓋依前三法一分、一位假立得等之	心 分 位 蓋 依 前 三 法 一 分 一 位 假 立 得 等 之 
T44n1836_002:0051a23	名。以行法有二，此簡非心，所以立其名。此總	名 以 行 法 有 二 此 簡 非 心 所 以 立 其 名 此 總 
T44n1836_002:0051a24	標章，下乃別列：	標 章 下 乃 別 列 
T44n1836_002:0051a25	一、得，二、命根，三、眾同分，四、異生性，五、無想定，	一 得 二 命 根 三 眾 同 分 四 異 生 性 五 無 想 定 
T44n1836_002:0051a26	六、滅盡定，七、無想報，八、名身，九、句身，十、文身，十	六 滅 盡 定 七 無 想 報 八 名 身 九 句 身 十 文 身 十 
T44n1836_002:0051a27	一、生，十二、住，十三、老，十四、無常，十五、流轉，十六、	一 生 十 二 住 十 三 老 十 四 無 常 十 五 流 轉 十 六 
T44n1836_002:0051a28	定異，十七、相應，十八、勢速，十九、次第，二十、時，二	定 異 十 七 相 應 十 八 勢 速 十 九 次 第 二 十 時 二 
T44n1836_002:0051a29	十一、方，二十二、數，二十三、和合性，二十四、不和	十 一 方 二 十 二 數 二 十 三 和 合 性 二 十 四 不 和 
T44n1836_002:0051b01	合性。言得者，包獲成就，不失之義，乃色心	合 性 言 得 者 包 獲 成 就 不 失 之 義 乃 色 心 
T44n1836_002:0051b02	生起，未滅壞來，此不失之相也。命根者，依業	生 起 未 滅 壞 來 此 不 失 之 相 也 命 根 者 依 業 
T44n1836_002:0051b03	所引，第八種上連持色心、不斷功能，假立命	所 引 第 八 種 上 連 持 色 心 不 斷 功 能 假 立 命 
T44n1836_002:0051b04	根耳。眾同分者，類相似故，有人、法之別。人同	根 耳 眾 同 分 者 類 相 似 故 有 人 法 之 別 人 同 
T44n1836_002:0051b05	分者，如天同分、人同分，法同分者，如心同分、	分 者 如 天 同 分 人 同 分 法 同 分 者 如 心 同 分 
T44n1836_002:0051b06	色同分等。三乘、五性，依人法類，假立此名。異	色 同 分 等 三 乘 五 性 依 人 法 類 假 立 此 名 異 
T44n1836_002:0051b07	生性者，二障種上一分功能，令趣類差別不	生 性 者 二 障 種 上 一 分 功 能 令 趣 類 差 別 不 
T44n1836_002:0051b08	同，云異生性也。無想定者，想等不行，令身安	同 云 異 生 性 也 無 想 定 者 想 等 不 行 令 身 安 
T44n1836_002:0051b09	和故，亦名定。或云：「此定想等心聚悉皆不行，	和 故 亦 名 定 或 云 此 定 想 等 心 聚 悉 皆 不 行 
T44n1836_002:0051b10	而云無想者，想滅為首，謂此外道厭想如病，	而 云 無 想 者 想 滅 為 首 謂 此 外 道 厭 想 如 病 
T44n1836_002:0051b11	忻求無想，以為微妙，立此定名。」滅盡定者，令	忻 求 無 想 以 為 微 妙 立 此 定 名 滅 盡 定 者 令 
T44n1836_002:0051b12	不恒行心、心所滅(六識)，及染第七恒行心聚皆	不 恒 行 心 心 所 滅 六 識 及 染 第 七 恒 行 心 聚 皆 
T44n1836_002:0051b13	悉滅盡，乃此定相。蓋修無想，則作出離想而	悉 滅 盡 乃 此 定 相 蓋 修 無 想 則 作 出 離 想 而 
T44n1836_002:0051b14	滅盡，乃作止息想。又無想唯凡，滅盡唯聖，乃	滅 盡 乃 作 止 息 想 又 無 想 唯 凡 滅 盡 唯 聖 乃 
T44n1836_002:0051b15	二定之差別也。大抵於厭心種上，遮礙轉識	二 定 之 差 別 也 大 抵 於 厭 心 種 上 遮 礙 轉 識 
T44n1836_002:0051b16	不生功能，立此二定也。言無想報者，由欲界	不 生 功 能 立 此 二 定 也 言 無 想 報 者 由 欲 界 
T44n1836_002:0051b17	修彼定故，感彼天果，名無想報，乃無想之報	修 彼 定 故 感 彼 天 果 名 無 想 報 乃 無 想 之 報 
T44n1836_002:0051b18	(依士釋也)。名身者，能詮自性，單名也；二名已上，方	 依 士 釋 也 名 身 者 能 詮 自 性 單 名 也 二 名 已 上 方 
T44n1836_002:0051b19	名名身；三名已上，名多名身。乃詮別名之身。	名 名 身 三 名 已 上 名 多 名 身 乃 詮 別 名 之 身 
T44n1836_002:0051b20	句身者，一句名句，二句名身，三句已上，名多	句 身 者 一 句 名 句 二 句 名 身 三 句 已 上 名 多 
T44n1836_002:0051b21	句身。單句詮差別，多句則詮別句之身。文身	句 身 單 句 詮 差 別 多 句 則 詮 別 句 之 身 文 身 
T44n1836_002:0051b22	者，文即是字，能為名、句二所依故。如單言斫、	者 文 即 是 字 能 為 名 句 二 所 依 故 如 單 言 斫 
T44n1836_002:0051b23	單言芻，未有詮表，名之為字。論不言名與多	單 言 芻 未 有 詮 表 名 之 為 字 論 不 言 名 與 多 
T44n1836_002:0051b24	名，舉中以攝廣略也。又云：「帶詮名文，如經書	名 舉 中 以 攝 廣 略 也 又 云 帶 詮 名 文 如 經 書 
T44n1836_002:0051b25	字；不帶詮者，只名字，若字母及等韻類是也。」	字 不 帶 詮 者 只 名 字 若 字 母 及 等 韻 類 是 也 
T44n1836_002:0051b26	生者，先無今有。住者，有位暫停。老則住別前	生 者 先 無 今 有 住 者 有 位 暫 停 老 則 住 別 前 
T44n1836_002:0051b27	後，亦云衰變名老，又云法非凝然。言無常	後 亦 云 衰 變 名 老 又 云 法 非 凝 然 言 無 常 
T44n1836_002:0051b28	者，今有後無，死之異名。又諸聖教多合生滅	者 今 有 後 無 死 之 異 名 又 諸 聖 教 多 合 生 滅 
T44n1836_002:0051b29	以為無常，蓋生名為有，有非恒有，不如無為，	以 為 無 常 蓋 生 名 為 有 有 非 恒 有 不 如 無 為 
T44n1836_002:0051c01	滅名為無。無非恒無，不如兔角，不同彼無為	滅 名 為 無 無 非 恒 無 不 如 兔 角 不 同 彼 無 為 
T44n1836_002:0051c02	兔角之常，故曰無常。今唯據死而言。流轉者，	兔 角 之 常 故 曰 無 常 今 唯 據 死 而 言 流 轉 者 
T44n1836_002:0051c03	因果不斷，相續前後。定異者，善惡因果，互相	因 果 不 斷 相 續 前 後 定 異 者 善 惡 因 果 互 相 
T44n1836_002:0051c04	差別。相應者，因果事業，和合而起。或曰：「此之	差 別 相 應 者 因 果 事 業 和 合 而 起 或 曰 此 之 
T44n1836_002:0051c05	總名不相應行法，今名相應者，何耶？」蓋名不	總 名 不相應行 法 今 名 相 應 者 何 耶 蓋 名 不 
T44n1836_002:0051c06	相應者，簡前相應心所而已。此相應者，乃前	相 應 者 簡 前 相 應 心 所 而 已 此 相 應 者 乃 前 
T44n1836_002:0051c07	三法上事業和合之謂，豈相濫乎？勢速者，有	三 法 上 事 業 和 合 之 謂 豈 相 濫 乎 勢 速 者 有 
T44n1836_002:0051c08	為法游行迅疾飛行運逩，皆此所攝。次第者，	為 法 游 行 迅 疾 飛 行 運 逩 皆 此 所 攝 次 第 者 
T44n1836_002:0051c09	編列有敘，令不紊亂，尊卑上下，左右前後，有	編 列 有 敘 令 不 紊 亂 尊 卑 上 下 左 右 前 後 有 
T44n1836_002:0051c10	規矩者，皆此攝也。時者，過、現、未來，成、住、壞、空，	規 矩 者 皆 此 攝 也 時 者 過 現 未 來 成 住 壞 空 
T44n1836_002:0051c11	四季三際，年月日夜，六時十二，隨方制立，故	四 季 三 際 年 月 日 夜 六 時 十 二 隨 方 制 立 故 
T44n1836_002:0051c12	名為時。方者，色處分齊，人法所依，或十方上	名 為 時 方 者 色 處 分 齊 人 法 所 依 或 十 方 上 
T44n1836_002:0051c13	下，六合四極，亦隨所制。數者，度量諸法之名，	下 六 合 四 極 亦 隨 所 制 數 者 度 量 諸 法 之 名 
T44n1836_002:0051c14	或一十百千，至不可轉也。言和合性者，謂於	或 一 十 百 千 至 不 可 轉 也 言 和 合 性 者 謂 於 
T44n1836_002:0051c15	諸法不相乖反。不和合性者，謂於諸法相乖	諸 法 不 相 乖 反 不和合性 者 謂 於 諸 法 相 乖 
T44n1836_002:0051c16	反故。前如相順因，此如相違因。或曰：「此二十	反 故 前 如 相 順 因 此 如 相 違 因 或 曰 此 二 十 
T44n1836_002:0051c17	四，於前三分位，則以何法，當前何位？」大略而	四 於 前 三 分 位 則 以 何 法 當 前 何 位 大 略 而 
T44n1836_002:0051c18	言，命根一法，唯心分位，第八心種上，連持功能	言 命 根 一 法 唯 心 分 位 第 八 心 種 上 連 持 功 能 
T44n1836_002:0051c19	故。異生性一，唯所分位，二障種上令別功能	故 異 生 性 一 唯 所 分 位 二 障 種 上 令 別 功 能 
T44n1836_002:0051c20	故。二無心定，無想、異熟，乃王所上假，王所滅	故 二無心定 無 想 異 熟 乃 王 所 上 假 王 所 滅 
T44n1836_002:0051c21	已名無想等。餘十九種通色及心與心所法，	已 名 無 想 等 餘 十 九 種 通 色 及 心 與 心 所 法 
T44n1836_002:0051c22	三上假立，如眾同分乃色同分、心同分、所同	三 上 假 立 如 眾 同 分 乃 色 同 分 心 同 分 所 同 
T44n1836_002:0051c23	分。又如勢速，乃是色、心、心所，遷滅不停故。又	分 又 如 勢 速 乃 是 色 心 心 所 遷 滅 不 停 故 又 
T44n1836_002:0051c24	如定異色，不是心、心不是所，善因惡果定不	如 定 異 色 不 是 心 心 不 是 所 善 因 惡 果 定 不 
T44n1836_002:0051c25	互感等。餘倣此說。	互 感 等 餘 倣 此 說 
T44n1836_002:0051c26	第五、無為法者，略有六種：此標章，下別列。	第 五 無 為 法 者 略 有 六 種 此 標 章 下 別 列 
T44n1836_002:0051c27	一、虛空無為，二、擇滅無為，三、非擇滅無為，四、不	一 虛 空 無 為 二 擇 滅 無 為 三 非 擇 滅 無 為 四 不 
T44n1836_002:0051c28	動滅無為，五、想受滅無為，六、真如無為。言無	動 滅 無 為 五 想 受 滅 無 為 六 真 如 無 為 言 無 
T44n1836_002:0051c29	為者，是前四位真實之性，故云識實性也。	為 者 是 前 四 位 真 實 之 性 故 云 識 實 性 也 
T44n1836_002:0052a01	以六位心所則識之相應，十一色法乃識之所	以 六 位 心 所 則 識 之 相 應 十 一 色 法 乃 識 之 所 
T44n1836_002:0052a02	緣，不相應行即識之分位，識是其體，是故總	緣 不相應行 即 識 之 分 位 識 是 其 體 是 故 總 
T44n1836_002:0052a03	云識實性也，而有六種。謂之無為者，為，作也。	云 識 實 性 也 而 有 六 種 謂 之 無 為 者 為 作 也 
T44n1836_002:0052a04	以前九十四種乃生滅之法，皆有造作，故屬	以 前 九 十 四 種 乃 生 滅 之 法 皆 有 造 作 故 屬 
T44n1836_002:0052a05	有為。今此六法，寂寞冲虛，湛然常住，無所造	有 為 今 此 六 法 寂 寞 冲 虛 湛 然 常 住 無 所 造 
T44n1836_002:0052a06	作，故曰無為。言虛空無為者，謂於真諦離諸	作 故 曰 無 為 言 虛 空 無 為 者 謂 於 真 諦 離 諸 
T44n1836_002:0052a07	障礙，猶如虛空，豁虛離礙，從喻得名。下五	障 礙 猶如虛空 豁 虛 離 礙 從 喻 得 名 下 五 
T44n1836_002:0052a08	無為，義倣此說。擇滅者，擇謂揀擇，滅謂斷	無 為 義 倣 此 說 擇 滅 者 擇 謂 揀 擇 滅 謂 斷 
T44n1836_002:0052a09	滅，由無漏智，斷諸障染，所顯真理，立斯名焉。	滅 由 無 漏 智 斷 諸 障 染 所 顯 真 理 立 斯 名 焉 
T44n1836_002:0052a10	非擇滅者，一真法界，本性清淨，不由擇力，斷	非 擇 滅 者 一 真 法 界 本 性 清 淨 不 由 擇 力 斷 
T44n1836_002:0052a11	滅所顯；或有為法，緣闕不生，所顯真理。以上	滅 所 顯 或 有 為 法 緣 闕 不 生 所 顯 真 理 以 上 
T44n1836_002:0052a12	二義，故立此名。不動者，以第四禪離前三定，	二 義 故 立 此 名 不 動 者 以 第 四 禪 離 前 三 定 
T44n1836_002:0052a13	出於三災、八患，無喜樂等動搖身心所顯真	出 於 三 災 八 患 無 喜 樂 等 動 搖 身 心 所 顯 真 
T44n1836_002:0052a14	理，此從能顯彰名，故曰不動。想受滅者，無	理 此 從 能 顯 彰 名 故 曰 不 動 想 受 滅 者 無 
T44n1836_002:0052a15	所有處想受不行所顯真理，立此名爾。真如	所 有 處 想 受 不 行 所 顯 真 理 立 此 名 爾 真 如 
T44n1836_002:0052a16	者，理非妄倒，故名真如，真簡於妄，如簡於倒，	者 理 非 妄 倒 故 名 真 如 真 簡 於 妄 如 簡 於 倒 
T44n1836_002:0052a17	遍計、依他，如次應知。又曰：「真如者，顯實常義，	遍 計 依 他 如 次 應 知 又 曰 真 如 者 顯 實 常 義 
T44n1836_002:0052a18	真即是如，如即無為。」上自一切法下至此，乃	真 即 是 如 如 即 無 為 上 自 一 切 法 下 至 此 乃 
T44n1836_002:0052a19	明百法，以答初何等一切法之問畢矣！此下	明 百 法 以 答 初 何 等 一 切 法 之 問 畢 矣 此 下 
T44n1836_002:0052a20	大分明二無我，以答次問也。	大 分 明 二 無 我 以 答 次 問 也 
T44n1836_002:0052a21	言無我者，略有二種：此標章，下別列。	言 無 我 者 略有二種 此 標 章 下 別 列 
T44n1836_002:0052a22	一、補特伽羅無我，梵言補特伽羅，唐言數	一 補特伽羅無我 梵 言 補 特 伽 羅 唐 言 數 
T44n1836_002:0052a23	取趣，謂諸有情數數起惑造業，即為能取	取 趣 謂 諸 有 情 數 數 起 惑 造 業 即 為 能 取 
T44n1836_002:0052a24	(因也)，當來五趣，名為所取(果也)，雖復數數起惑造	 因 也 當 來 五 趣 名 為 所 取 果 也 雖 復 數 數 起 惑 造 
T44n1836_002:0052a25	業，五趣輪轉，都無主宰實自在用，故言無我。	業 五 趣 輪 轉 都 無 主 宰 實 自 在 用 故 言 無 我 
T44n1836_002:0052a26	乃補特伽羅，即無我矣。此所無即我，是為我	乃 補 特 伽 羅 即 無 我 矣 此 所 無 即 我 是 為 我 
T44n1836_002:0052a27	空也。彼凡夫等，皆執心外實有諸法，又執此	空 也 彼 凡 夫 等 皆 執 心 外 實 有 諸 法 又 執 此 
T44n1836_002:0052a28	法有實主宰，此說為無，無即彼空，無別體	法 有 實 主 宰 此 說 為 無 無 即 彼 空 無 別 體 
T44n1836_002:0052a29	也。	也 
T44n1836_002:0052b01	二，法無我。言法者，軌持之義，謂諸法體，雖	二 法 無 我 言 法 者 軌 持 之 義 謂 諸 法 體 雖 
T44n1836_002:0052b02	復任持，軌生物解，亦無勝性實自在用故。言	復 任 持 軌 生 物 解 亦 無 勝 性 實 自 在 用 故 言 
T44n1836_002:0052b03	法無我，法即無我，應云法無法，從能依說，故	法 無 我 法 即 無 我 應 云 法 無 法 從 能 依 說 故 
T44n1836_002:0052b04	云法無我。《瑜伽》九十三云：「復次一切無我，無	云 法 無 我 瑜 伽 九 十 三 云 復 次 一 切 無 我 無 
T44n1836_002:0052b05	有差別，總名為空，謂補特伽羅無我，及法無	有 差 別 總 名 為 空 謂 補特伽羅無我 及 法 無 
T44n1836_002:0052b06	我。補特伽羅無我者，離一切緣生行外別有	我 補特伽羅無我 者 離 一 切 緣 生 行 外 別 有 
T44n1836_002:0052b07	實我不可得故。法無我者，謂一切緣生諸	實 我不可得 故 法 無 我 者 謂 一 切 緣 生 諸 
T44n1836_002:0052b08	行性非實我，是無常故。如是二種，略攝為一	行 性 非 實 我 是 無 常 故 如是二種 略 攝 為 一 
T44n1836_002:0052b09	(雙證二無我理)。彼處(指《毘曇》)說此名為大空。」又云：「我之執	 雙 證 二 無 我 理 彼 處 指 毘 曇 說 此 名 為 大 空 又 云 我 之 執 
T44n1836_002:0052b10	者，心得境名。」又云：「二執者，我狹法寬，蓋人有	者 心 得 境 名 又 云 二 執 者 我 狹 法 寬 蓋 人 有 
T44n1836_002:0052b11	迷人必迷法者，迷法未必迷人故。」能持自體	迷 人 必 迷 法 者 迷 法 未 必 迷 人 故 能 持 自 體 
T44n1836_002:0052b12	者為法，有常一用者為人，如二乘我執已斷，	者 為 法 有 常 一 用 者 為 人 如 二 乘 我 執 已 斷 
T44n1836_002:0052b13	法執猶存，則其淺深寬狹可見矣。蓋我法者，	法 執 猶 存 則 其 淺 深 寬 狹 可 見 矣 蓋 我 法 者 
T44n1836_002:0052b14	不出世間及聖教二種我法，謂世間人執我	不 出 世 間 及 聖 教 二 種 我 法 謂 世 間 人 執 我 
T44n1836_002:0052b15	法，無體隨情，名世間假。聖教我法者，有體強	法 無 體 隨 情 名 世 間 假 聖 教 我 法 者 有 體 強 
T44n1836_002:0052b16	設，名之為假。故二皆為假，故無我法也。	設 名 之 為 假 故 二 皆 為 假 故 無 我 法 也 
T44n1836_002:0052b17	大乘百法明門論解卷下	大 乘 百 法 明 門 論 解 卷 下 
