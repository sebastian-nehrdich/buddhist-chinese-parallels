X77n1526_001:0580a03	 武林西湖高僧事略序	 武 林 西 湖 高 僧 事 略 序 
X77n1526_001:0580a05	人生五濁惡世。根塵濡染。昏迷沈著。其能出離火宅	人 生 五濁惡世 根 塵 濡 染 昏 迷 沈 著 其 能 出 離 火 宅 
X77n1526_001:0580a06	者蓋寡。至於翦髮披緇而為僧。固已高於眾人矣。然	者 蓋 寡 至 於 翦 髮 披 緇 而 為 僧 固 已 高 於 眾 人 矣 然 
X77n1526_001:0580a07	僧之為僧。豈若是而止哉。識心見性。超出死生。精持	僧 之 為 僧 豈 若 是 而 止 哉 識 心 見 性 超 出 死 生 精 持 
X77n1526_001:0580a08	戒律。真積力久。詮演教法。垂範將來。百千萬僧中。間	戒 律 真 積 力 久 詮 演 教 法 垂 範 將 來 百 千 萬 僧 中 間 
X77n1526_001:0580a09	見一二。表表偉偉。卓乎不可企及。舉世佛徒莫不宗	見 一 二 表 表 偉 偉 卓 乎 不 可 企 及 舉 世 佛 徒 莫 不 宗 
X77n1526_001:0580a10	仰之。此高僧所以有傳也。作者有人。讀者有人。修之	仰 之 此 高 僧 所 以 有 傳 也 作 者 有 人 讀 者 有 人 修 之 
X77n1526_001:0580a11	者又有人。然未有思其人。追其蹤。想像其高致。即其	者 又 有 人 然 未 有 思 其 人 追 其 蹤 想 像 其 高 致 即 其 
X77n1526_001:0580a12	曩昔經行宴坐之地。崇飾傑閣而嚴奉之。紀述行業	曩 昔 經 行 宴 坐 之 地 崇 飾 傑 閣 而 嚴 奉 之 紀 述 行 業 
X77n1526_001:0580a13	而偈贊之。圖繪頂相而瞻敬之者。瑪瑙講師元敬節	而 偈 贊 之 圖 繪 頂 相 而 瞻 敬 之 者 瑪 瑙 講 師 元 敬 節 
X77n1526_001:0580a14	菴乃克為之也。閣始剏於前主僧了性。工未就而遷	菴 乃 克 為 之 也 閣 始 剏 於 前 主 僧 了 性 工 未 就 而 遷 
X77n1526_001:0580a15	住他剎。節菴實踵成之。始會萃名宿嘗駐錫於錢塘	住 他 剎 節 菴 實 踵 成 之 始 會 萃 名 宿 嘗 駐 錫 於 錢 塘 
X77n1526_001:0580a16	者得二十有四人。命東嘉僧元復撫其事實而繫之	者 得 二 十 有 四 人 命 東 嘉 僧 元 復 撫 其 事 實 而 繫 之 
X77n1526_001:0580a17	贊。續訪求又得六人焉。節菴併述而贊之。圖其形置	贊 續 訪 求 又 得 六 人 焉 節 菴 併 述 而 贊 之 圖 其 形 置 
X77n1526_001:0580a18	之閣。又慮不能流布四方。乃合而成書。名以西湖高	之 閣 又 慮 不 能 流 布 四 方 乃 合 而 成 書 名 以 西 湖 高 
X77n1526_001:0580a19	僧事略。鋟梓以惠學者。噫。佛法盛於東南。異人輩出。	僧 事 略 鋟 梓 以 惠 學 者 噫 佛 法 盛 於 東 南 異 人 輩 出 
X77n1526_001:0580a20	前人既為後人所高矣。燈燈相傳。續佛慧命。將使後	前 人 既 為 後 人 所 高 矣 燈 燈 相 傳 續 佛 慧 命 將 使 後 
X77n1526_001:0580a21	人而復高後人。深有望焉。	人 而 復 高 後 人 深 有 望 焉 
X77n1526_001:0580a22	寶祐丙辰長至日吳郡莫子文序	寶 祐 丙 辰 長 至 日 吳 郡 莫 子 文 序 
X77n1526_001:0580b03	武林西湖高僧事略目錄	武 林 西 湖 高 僧 事 略 目 錄 
X77n1526_001:0580b05	晉三藏理法師齊玉泉超法師	晉 三 藏 理 法 師 齊 玉 泉 超 法 師 
X77n1526_001:0580b06	隋下竺觀法師中竺千歲和尚	隋 下 竺 觀 法 師 中 竺 千 歲 和 尚 
X77n1526_001:0580b07	唐徑山欽禪師唐虎跑中禪師	唐 徑 山 欽 禪 師 唐 虎 跑 中 禪 師 
X77n1526_001:0580b08	唐下竺標禪師唐圓澤和尚	唐 下 竺 標 禪 師 唐 圓 澤 和 尚 
X77n1526_001:0580b09	唐韜光禪師唐鳥窠林禪師	唐 韜 光 禪 師 唐 鳥 窠 林 禪 師 
X77n1526_001:0580b10	唐招賢通禪師唐無著喜禪師	唐 招 賢 通 禪 師 唐 無 著 喜 禪 師 
X77n1526_001:0580b11	五代白雲翊禪師五代長耳相和尚	五 代 白 雲 翊 禪 師 五 代 長 耳 相 和 尚 
X77n1526_001:0580b12	五代永明潛禪師五代智覺壽禪師	五 代 永 明 潛 禪 師 五 代 智 覺 壽 禪 師 
X77n1526_001:0580b13	五代五雲逢禪師宋孤山圓法師	五 代 五 雲 逢 禪 師 宋 孤 山 圓 法 師 
X77n1526_001:0580b14	宋慈雲式法師宋明教嵩禪師	宋 慈 雲 式 法 師 宋 明 教 嵩 禪 師 
X77n1526_001:0580b15	宋真悟堪律師宋功臣山政禪師	宋 真 悟 堪 律 師 宋 功 臣 山 政 禪 師 
X77n1526_001:0580b16	宋海月辨法師宋辨才淨法師	宋 海 月 辨 法 師 宋 辨 才 淨 法 師 
X77n1526_001:0580b17	宋南屏臻法師宋大智照律師	宋 南 屏 臻 法 師 宋 大 智 照 律 師 
X77n1526_001:0580b18	宋三藏道法師宋妙行淨律師	宋 三 藏 道 法 師 宋 妙 行 淨 律 師 
X77n1526_001:0580b19	宋僧統寧法師宋晉水源法師	宋 僧 統 寧 法 師 宋 晉 水 源 法 師 
X77n1526_001:0580c07	武林西湖高僧事略	武 林 西 湖 高 僧 事 略 
X77n1526_001:0580c09	宋(瑪瑙元敬　東嘉元復)仝述	宋 瑪 瑙 元 敬 東 嘉 元 復 仝 述 
X77n1526_001:0580c10	明　雲棲袾宏　重梓	明 雲 棲 袾 宏 重 梓 
X77n1526_001:0580c11	晉三藏理法師	晉 三 藏 理 法 師 
X77n1526_001:0580c12	師名慧理。西竺人也。東晉咸和初。來遊此土。至杭。見	師 名 慧 理 西 竺 人 也 東 晉 咸 和 初 來 遊 此 土 至 杭 見 
X77n1526_001:0580c13	山巖秀麗。曰。吾國中天竺靈鷲山之一小朵。不知何	山 巖 秀 麗 曰 吾 國 中 天 竺 靈 鷲 山 之 一 小 朵 不 知 何 
X77n1526_001:0580c14	年飛來。佛在世時。多為仙靈所隱。今此亦復爾耶。洞	年 飛 來 佛 在 世 時 多 為 仙 靈 所 隱 今 此 亦 復 爾 耶 洞 
X77n1526_001:0580c15	舊有黑白二猿。遂呼之。應聲而出。人始之信。飛來峯	舊 有 黑 白 二 猿 遂 呼 之 應 聲 而 出 人 始 之 信 飛 來 峯 
X77n1526_001:0580c16	由是得名。師即地建兩剎。先靈鷲。後靈隱。常宴坐巖	由 是 得 名 師 即 地 建 兩 剎 先 靈 鷲 後 靈 隱 常 宴 坐 巖 
X77n1526_001:0580c17	中。因號理公巖。今瘞塔在焉。贊曰。	中 因 號 理 公 巖 今 瘞 塔 在 焉 贊 曰 
X77n1526_001:0580c18	　一峯飛來　　自西而東　　師亦戾止　　爰指其蹤	 一 峯 飛 來 自 西 而 東 師 亦 戾 止 爰 指 其 蹤 
X77n1526_001:0580c19	　呼猿洞冷　　宴坐巖空　　花開花落　　幾度春風	 呼 猿 洞 冷 宴 坐 巖 空 花 開 花 落 幾 度 春 風 
X77n1526_001:0580c20	齊玉泉超法師	齊 玉 泉 超 法 師 
X77n1526_001:0580c21	師名曇超。姓張氏。清河人也。身長八尺。蔬食布衣。獨	師 名 曇 超 姓 張 氏 清 河 人 也 身 長 八 尺 蔬 食 布 衣 獨 
X77n1526_001:0580c22	宿山林。虎兕不傷。建元末。棲錢塘靈苑山。夏常講經。	宿 山 林 虎 兕 不 傷 建 元 末 棲 錢 塘 靈 苑 山 夏 常 講 經 
X77n1526_001:0580c23	有一老人來聽。詰其姓氏。曰。我非人。乃龍也。居富春	有 一 老 人 來 聽 詰 其 姓 氏 曰 我 非 人 乃 龍 也 居 富 春 
X77n1526_001:0580c24	鹿山之下。鄉民鑿山侵龍居。龍忿不雨。今累月矣。屈	鹿 山 之 下 鄉 民 鑿 山 侵 龍 居 龍 忿 不 雨 今 累 月 矣 屈 
X77n1526_001:0581a01	師一往誨化羣龍。師允其請。且曰。吾此地亦無水。汝	師 一 往 誨 化 羣 龍 師 允 其 請 且 曰 吾 此 地 亦 無 水 汝 
X77n1526_001:0581a02	能致之乎。老人即撫掌。泉自涌出。今玉泉是也。師乃	能 致 之 乎 老 人 即 撫 掌 泉 自 涌 出 今 玉 泉 是 也 師 乃 
X77n1526_001:0581a03	往彼結壇。為龍受戒。浮舟講經。雨大霑洽。嘉定三年。	往 彼 結 壇 為 龍 受 戒 浮 舟 講 經 雨 大 霑 洽 嘉 定 三 年 
X77n1526_001:0581a04	賜號靈悟大師。贊曰。	賜 號 靈 悟 大 師 贊 曰 
X77n1526_001:0581a05	　身世兩忘　　以道自勝　　靈苑談經　　有龍來聽	 身 世 兩 忘 以 道 自 勝 靈 苑 談 經 有 龍 來 聽 
X77n1526_001:0581a06	　求泉泉生　　求雨雨應　　龍何為哉　　惟師是令	 求 泉 泉 生 求 雨 雨 應 龍 何 為 哉 惟 師 是 令 
X77n1526_001:0581a07	隋下竺觀法師	隋 下 竺 觀 法 師 
X77n1526_001:0581a08	師名真觀。字聖達。錢塘范氏。世本顯仕。師生有奇相。	師 名 真 觀 字 聖 達 錢 塘 范 氏 世 本 顯 仕 師 生 有 奇 相 
X77n1526_001:0581a09	舌紫羅紋。手左右掌為仙人字。出家通經律論。時彥	舌 紫 羅 紋 手 左 右 掌 為 仙 人 字 出 家 通 經 律 論 時 彥 
X77n1526_001:0581a10	曰。錢塘有真觀。佛法當天下一半。尋謁天台智者。請	曰 錢 塘 有 真 觀 佛 法 當 天 下 一 半 尋 謁 天 台 智 者 請 
X77n1526_001:0581a11	受禪觀。智者以師齊年。止為法兄弟。開皇十五年。於	受 禪 觀 智 者 以 師 齊 年 止 為 法 兄 弟 開 皇 十 五 年 於 
X77n1526_001:0581a12	靈隱山頭陀石室宴坐。眾於南去建南天竺寺請師	靈 隱 山 頭 陀 石 室 宴 坐 眾 於 南 去 建 南 天 竺 寺 請 師 
X77n1526_001:0581a13	居焉。是為開山始祖。常講法華。以為心要。感皋亭神	居 焉 是 為 開 山 始 祖 常 講 法 華 以 為 心 要 感 皋 亭 神 
X77n1526_001:0581a14	請講。捨祠宇為佛殿。每盥洗餘滴。地不為濡。人尤異	請 講 捨 祠 宇 為 佛 殿 每 盥 洗 餘 滴 地 不 為 濡 人 尤 異 
X77n1526_001:0581a15	之。師有雅操。文帝三徵。秦王兩延。皆以疾辭。大業中。	之 師 有 雅 操 文 帝 三 徵 秦 王 兩 延 皆 以 疾 辭 大 業 中 
X77n1526_001:0581a16	因山行。自標葬地。未幾示寂。夢與智者同輩翼佛還	因 山 行 自 標 葬 地 未 幾 示 寂 夢 與 智 者 同 輩 翼 佛 還 
X77n1526_001:0581a17	山。覺而歎曰。吾六十二應終。以講法華力延一紀。今	山 覺 而 歎 曰 吾 六 十 二 應 終 以 講 法 華 力 延 一 紀 今 
X77n1526_001:0581a18	七十四。生期畢矣。中夜入寂。塔在東岡。久廢不治。天	七 十 四 生 期 畢 矣 中 夜 入 寂 塔 在 東 岡 久 廢 不 治 天 
X77n1526_001:0581a19	禧中。慈雲重修。贊曰。	禧 中 慈 雲 重 修 贊 曰 
X77n1526_001:0581a20	　一乘妙法　　闡自台祖　　年齊道同　　宜襲其武	 一 乘 妙 法 闡 自 台 祖 年 齊 道 同 宜 襲 其 武 
X77n1526_001:0581a21	　徵命頻繁　　弗移砥柱　　清風凜然　　可激千古	 徵 命 頻 繁 弗 移 砥 柱 清 風 凜 然 可 激 千 古 
X77n1526_001:0581a22	中竺千歲和尚	中 竺 千 歲 和 尚 
X77n1526_001:0581a23	師名寶掌。中印土人。魏晉間東遊。自云六百七十三	師 名 寶 掌 中 印 土 人 魏 晉 間 東 遊 自 云 六 百 七 十 三 
X77n1526_001:0581a24	歲。周威烈王十二年丁卯生。左手握拳。有珠在掌中。	歲 周 威 烈 王 十 二 年 丁 卯 生 左 手 握 拳 有 珠 在 掌 中 
X77n1526_001:0581b01	因以為名。始抵峨嵋五臺。南返衡廬。入建鄴。與達磨	因 以 為 名 始 抵 峨 嵋 五 臺 南 返 衡 廬 入 建 鄴 與 達 磨 
X77n1526_001:0581b02	遇於梁朝。遂扣法焉。洎來二浙。愛天竺之勝。結茅而	遇 於 梁 朝 遂 扣 法 焉 洎 來 二 浙 愛 天 竺 之 勝 結 茅 而 
X77n1526_001:0581b03	居者四十五年。復往四明天台。及諸名山。遊歷將徧。	居 者 四 十 五 年 復 往 四 明 天 台 及 諸 名 山 遊 歷 將 徧 
X77n1526_001:0581b04	唐貞觀十五年還竺峯。久之移居浦江寶巖。顯慶二	唐 貞 觀 十 五 年 還 竺 峯 久 之 移 居 浦 江 寶 巖 顯 慶 二 
X77n1526_001:0581b05	年正旦。手揑一像。九日而成。與其貌無異。即告徒曰。	年 正 旦 手 揑 一 像 九 日 而 成 與 其 貌 無 異 即 告 徒 曰 
X77n1526_001:0581b06	吾誓住世千歲。自來支那。忽四百歲。今已過七十有	吾 誓 住 世 千 歲 自 來 支 那 忽 四 百 歲 今 已 過 七 十 有 
X77n1526_001:0581b07	二年矣。說偈而化。世稱千歲和尚。遺記滅後有僧來	二 年 矣 說 偈 而 化 世 稱 千 歲 和 尚 遺 記 滅 後 有 僧 來 
X77n1526_001:0581b08	取吾骨勿拒。越五十四年。刺浮長老至彼作禮。塔戶	取 吾 骨 勿 拒 越 五 十 四 年 刺 浮 長 老 至 彼 作 禮 塔 戶 
X77n1526_001:0581b09	倏開。得其骨。皆連鎖金色。因持來。別建塔藏之。為中	倏 開 得 其 骨 皆 連 鎖 金 色 因 持 來 別 建 塔 藏 之 為 中 
X77n1526_001:0581b10	竺開山始祖。贊曰。	竺 開 山 始 祖 贊 曰 
X77n1526_001:0581b11	　人壽幾何　　朝露逝川　　生周涉唐　　本誓則然	 人 壽 幾 何 朝 露 逝 川 生 周 涉 唐 本 誓 則 然 
X77n1526_001:0581b12	　東遲達磨　　心印始傳　　孰云佛法　　獨在西天	 東 遲 達 磨 心 印 始 傳 孰 云 佛 法 獨 在 西 天 
X77n1526_001:0581b13	唐徑山國一欽禪師	唐 徑 山 國 一 欽 禪 師 
X77n1526_001:0581b14	師名道欽。吳郡崑山人。姓朱氏。世服儒業。年二十八。	師 名 道 欽 吳 郡 崑 山 人 姓 朱 氏 世 服 儒 業 年 二 十 八 
X77n1526_001:0581b15	即貢於禮部。道由丹徒。遇鶴林玄素禪師。得指入道	即 貢 於 禮 部 道 由 丹 徒 遇 鶴 林 玄 素 禪 師 得 指 入 道 
X77n1526_001:0581b16	之要。遂出家。大悟宗旨。久之辭去。素曰。汝乘流而行。	之 要 遂 出 家 大 悟 宗 旨 久 之 辭 去 素 曰 汝 乘 流 而 行 
X77n1526_001:0581b17	遇徑即止。師至臨安東北山下。問途於樵者。曰。此徑	遇 徑 即 止 師 至 臨 安 東 北 山 下 問 途 於 樵 者 曰 此 徑 
X77n1526_001:0581b18	山也。師自東北而登。涉重岡。西至高峯北巖中。據石	山 也 師 自 東 北 而 登 涉 重 岡 西 至 高 峯 北 巖 中 據 石 
X77n1526_001:0581b19	牀而坐。俄有老人素衣拜於前曰。我龍也。自師至此。	牀 而 坐 俄 有 老 人 素 衣 拜 於 前 曰 我 龍 也 自 師 至 此 
X77n1526_001:0581b20	吾屬五百皆不安居。當挈歸天目。願以此地為立錫	吾 屬 五 百 皆 不 安 居 當 挈 歸 天 目 願 以 此 地 為 立 錫 
X77n1526_001:0581b21	之所。言訖不見。北峯之陽有草菴可居。蓋龍所造也。	之 所 言 訖 不 見 北 峯 之 陽 有 草 菴 可 居 蓋 龍 所 造 也 
X77n1526_001:0581b22	大歷三年。代宗詔至闕下。禮遇有加。一日在內廷。帝	大 歷 三 年 代 宗 詔 至 闕 下 禮 遇 有 加 一 日 在 內 廷 帝 
X77n1526_001:0581b23	至起立。帝曰。師何以起。師曰。檀越何得向四威儀中	至 起 立 帝 曰 師 何 以 起 師 曰 檀 越 何 得 向 四 威 儀 中 
X77n1526_001:0581b24	見貧道。帝悅。賜號國一。逾年辭歸杭州。即其菴所建	見 貧 道 帝 悅 賜 號 國 一 逾 年 辭 歸 杭 州 即 其 菴 所 建 
X77n1526_001:0581c01	寺。是為開山始祖。示寂後。諡號大覺。贊曰。	寺 是 為 開 山 始 祖 示 寂 後 諡 號 大 覺 贊 曰 
X77n1526_001:0581c02	　代有覺士　　出於文儒　　宴坐雙徑　　龍驤厥居	 代 有 覺 士 出 於 文 儒 宴 坐 雙 徑 龍 驤 厥 居 
X77n1526_001:0581c03	　珠淵鱗屋　　化為精廬　　國之一號　　帝賜不誣	 珠 淵 鱗 屋 化 為 精 廬 國 之 一 號 帝 賜 不 誣 
X77n1526_001:0581c04	唐大慈山中禪師	唐 大 慈 山 中 禪 師 
X77n1526_001:0581c05	師名寰中。姓盧氏。蒲坂人也。生有異相。其聲如鐘。出	師 名 寰 中 姓 盧 氏 蒲 坂 人 也 生 有 異 相 其 聲 如 鐘 出 
X77n1526_001:0581c06	家於并州童子寺。受心印於百丈海禪師。結茅於南	家 於 并 州 童 子 寺 受 心 印 於 百 丈 海 禪 師 結 茅 於 南 
X77n1526_001:0581c07	嶽。一日南泉至。問如何是菴中主。師云。蒼天蒼天。泉	嶽 一 日 南 泉 至 問 如 何 是 菴 中 主 師 云 蒼 天 蒼 天 泉 
X77n1526_001:0581c08	云。蒼天且置。如何是菴中主。師云。會即便會。莫忉忉。	云 蒼 天 且 置 如 何 是 菴 中 主 師 云 會 即 便 會 莫 忉 忉 
X77n1526_001:0581c09	泉拂袖而出。趙州問般若以何為體。師云。般若以何	泉 拂 袖 而 出 趙 州 問 般 若 以 何 為 體 師 云 般 若 以 何 
X77n1526_001:0581c10	為體。趙州大笑而出。師明日見趙州掃地。師問般若	為 體 趙 州 大 笑 而 出 師 明 日 見 趙 州 掃 地 師 問 般 若 
X77n1526_001:0581c11	以何為體。趙州置帚。附掌大笑。師便歸方丈。師後住	以 何 為 體 趙 州 置 帚 附 掌 大 笑 師 便 歸 方 丈 師 後 住 
X77n1526_001:0581c12	浙江大慈山。上堂示眾云。山僧不解答語。只能識病。	浙 江 大 慈 山 上 堂 示 眾 云 山 僧 不 解 答 語 只 能 識 病 
X77n1526_001:0581c13	又云。說得一丈。不如行取一尺。說得一尺。不如行取	又 云 說 得 一 丈 不 如 行 取 一 尺 說 得 一 尺 不 如 行 取 
X77n1526_001:0581c14	一寸。時學者甚眾。山素缺水。師擬飛錫。夜夢神人告	一 寸 時 學 者 甚 眾 山 素 缺 水 師 擬 飛 錫 夜 夢 神 人 告 
X77n1526_001:0581c15	曰。勿他之。我移南嶽小童子泉就師取用。詰旦見二	曰 勿 他 之 我 移 南 嶽 小 童 子 泉 就 師 取 用 詰 旦 見 二 
X77n1526_001:0581c16	虎以爪跑於地。泉自涌出。味甘如飴。有僧自南嶽至。	虎 以 爪 跑 於 地 泉 自 涌 出 味 甘 如 飴 有 僧 自 南 嶽 至 
X77n1526_001:0581c17	乃曰小童子泉涸矣。故東坡題詩云。亭亭石塔東峯	乃 曰 小 童 子 泉 涸 矣 故 東 坡 題 詩 云 亭 亭 石 塔 東 峯 
X77n1526_001:0581c18	上。此老初來百神仰。虎移泉眼趁行脚。龍作浪花供	上 此 老 初 來 百 神 仰 虎 移 泉 眼 趁 行 脚 龍 作 浪 花 供 
X77n1526_001:0581c19	撫掌。至今遊人灌濯罷。臥聽空階環珮響。故知此老	撫 掌 至 今 遊 人 灌 濯 罷 臥 聽 空 階 環 珮 響 故 知 此 老 
X77n1526_001:0581c20	如此泉。莫作人間去來想。咸通三年三月十五日無	如 此 泉 莫 作 人 間 去 來 想 咸 通 三 年 三 月十五日 無 
X77n1526_001:0581c21	疾而逝。壽八十三。臘五十四。僖宗諡性空大師定慧	疾 而 逝 壽 八 十 三 臘 五 十 四 僖 宗 諡 性 空 大 師 定 慧 
X77n1526_001:0581c22	之塔。贊曰。	之 塔 贊 曰 
X77n1526_001:0581c23	　履踐真實　　心悟無際　　南泉趙州　　激揚酬對	 履 踐 真 實 心 悟 無 際 南 泉 趙 州 激 揚 酬 對 
X77n1526_001:0581c24	　居乏寒泉　　虎跑以濟　　惟德斯彰　　風清日麗	 居 乏 寒 泉 虎 跑 以 濟 惟 德 斯 彰 風 清 日 麗 
X77n1526_001:0582a01	唐下竺標法師	唐 下 竺 標 法 師 
X77n1526_001:0582a02	師名道標。富陽秦氏。七歲。神氣清茂。有沙門過而識	師 名 道 標 富 陽 秦 氏 七 歲 神 氣 清 茂 有 沙 門 過 而 識 
X77n1526_001:0582a03	之。勸令出家。至德二年。詔通佛經七百紙者命為比	之 勸 令 出 家 至 德 二 年 詔 通 佛 經 七 百 紙 者 命 為 比 
X77n1526_001:0582a04	丘。師首中其選。得度。居南天竺寺。護戒甚嚴。永泰中。	丘 師 首 中 其 選 得 度 居 南 天 竺 寺 護 戒 甚 嚴 永 泰 中 
X77n1526_001:0582a05	住持奏賜寺額。居十二年。其徒多歸之。常於靈鷲峯	住 持 奏 賜 寺 額 居 十 二 年 其 徒 多 歸 之 常 於 靈 鷲 峯 
X77n1526_001:0582a06	之南西嶺下葺茅為堂。號西嶺草堂。怡然養浩。不干	之 南 西 嶺 下 葺 茅 為 堂 號 西 嶺 草 堂 怡 然 養 浩 不 干 
X77n1526_001:0582a07	人事。尤工詩章。搜鍊精巧。與吳興皎然會稽靈徹鼎	人 事 尤 工 詩 章 搜 鍊 精 巧 與 吳 興 皎 然 會 稽 靈 徹 鼎 
X77n1526_001:0582a08	立齊聲。時人有洞冰雪摩雲霄之譽。稱西嶺和尚。一	立 齊 聲 時 人 有 洞 冰 雪 摩 雲 霄 之 譽 稱 西 嶺 和 尚 一 
X77n1526_001:0582a09	時名公如李益白居易陸羽之流皆敬之。長慶三年	時 名 公 如 李 益 白 居 易 陸 羽 之 流 皆 敬 之 長 慶 三 年 
X77n1526_001:0582a10	示寂。葬於山中。贊曰。	示 寂 葬 於 山 中 贊 曰 
X77n1526_001:0582a11	　出塵異相　　挺見垂髫　　業真空法　　怡然養高	 出 塵 異 相 挺 見 垂 髫 業 真 空 法 怡 然 養 高 
X77n1526_001:0582a12	　適意吟詠　　配雅與騷　　名標當世　　可摩雲霄	 適 意 吟 詠 配 雅 與 騷 名 標 當 世 可 摩 雲 霄 
X77n1526_001:0582a13	唐圓澤和尚	唐 圓 澤 和 尚 
X77n1526_001:0582a14	師名圓澤。居慧林。與洛京守李源為友。約往蜀峨嵋	師 名 圓 澤 居 慧 林 與 洛 京 守 李 源 為 友 約 往 蜀 峨 嵋 
X77n1526_001:0582a15	禮普賢大士。師欲行斜谷道。源欲泝峽。師不可。源強	禮 普 賢 大 士 師 欲 行 斜 谷 道 源 欲 泝 峽 師 不 可 源 強 
X77n1526_001:0582a16	之。乃行。舟次南浦。見婦人錦襠負甖汲水。師見而泣	之 乃 行 舟 次 南 浦 見 婦 人 錦 襠 負 甖 汲 水 師 見 而 泣 
X77n1526_001:0582a17	曰。吾始不欲行此道者為是也。彼孕我已三年。今見	曰 吾 始 不 欲 行 此 道 者 為 是 也 彼 孕 我 已 三 年 今 見 
X77n1526_001:0582a18	之。不可逃矣。三日浴兒時。願公臨門。我以一笑為信。	之 不 可 逃 矣 三 日 浴 兒 時 願 公 臨 門 我 以 一 笑 為 信 
X77n1526_001:0582a19	十二年後。錢塘天竺寺外當與公相見。言訖而化。婦	十 二 年 後 錢 塘 天 竺 寺 外 當 與 公 相 見 言 訖 而 化 婦 
X77n1526_001:0582a20	既乳兒。源往視之。果笑。尋即回舟。如期至天竺。當中	既 乳 兒 源 往 視 之 果 笑 尋 即 回 舟 如 期 至 天 竺 當 中 
X77n1526_001:0582a21	秋月下。聞葛洪井畔有牧兒扣角而歌曰。三生石上	秋 月 下 聞 葛 洪 井 畔 有 牧 兒 扣 角 而 歌 曰 三 生 石 上 
X77n1526_001:0582a22	舊精魂。賞月吟風不用論。慚愧情人遠相訪。此身雖	舊 精 魂 賞 月 吟 風 不 用 論 慚 愧 情 人 遠 相 訪 此 身 雖 
X77n1526_001:0582a23	異性常存。源知是師。乃趨前曰。澤公健否。兒曰。李公	異 性 常 存 源 知 是 師 乃 趨 前 曰 澤 公 健 否 兒 曰 李 公 
X77n1526_001:0582a24	真信士也。我與君殊途。切勿相近。唯以勤修勉之。又	真 信 士 也 我 與 君 殊 途 切 勿 相 近 唯 以 勤 修 勉 之 又 
X77n1526_001:0582b01	歌曰。身前身後事茫茫。欲話因緣恐斷腸。吳越江山	歌 曰 身 前 身 後 事 茫 茫 欲 話 因 緣 恐 斷 腸 吳 越 江 山 
X77n1526_001:0582b02	尋已徧。却回煙棹上瞿唐。遂去。莫知所之。贊曰。	尋 已 徧 却 回 煙 棹 上 瞿 唐 遂 去 莫 知 所 之 贊 曰 
X77n1526_001:0582b03	　京洛有約　　峨嵋是行　　機先一語　　洞達三生	 京 洛 有 約 峨 嵋 是 行 機 先 一 語 洞 達 三 生 
X77n1526_001:0582b04	　汲甖事異　　扣角詩清　　永懷陳跡　　山空月明	 汲 甖 事 異 扣 角 詩 清 永 懷 陳 跡 山 空 月 明 
X77n1526_001:0582b05	唐韜光禪師	唐 韜 光 禪 師 
X77n1526_001:0582b06	師號韜光。莫詳族里。穆宗時。結茅於靈隱西峯巢构	師 號 韜 光 莫 詳 族 里 穆 宗 時 結 茅 於 靈 隱 西 峯 巢 构 
X77n1526_001:0582b07	塢。與鳥窠林公為友。刺史白居易重其道。嘗具饌飯	塢 與 鳥 窠 林 公 為 友 刺 史 白 居 易 重 其 道 嘗 具 饌 飯 
X77n1526_001:0582b08	之。以詩邀云。白屋炊香飯。葷羶不入家。濾泉澄葛粉。	之 以 詩 邀 云 白 屋 炊 香 飯 葷 羶 不 入 家 濾 泉 澄 葛 粉 
X77n1526_001:0582b09	洗手摘藤花。青芥除黃葉。紅薑帶紫芽。命師來伴喫。	洗 手 摘 藤 花 青 芥 除 黃 葉 紅 薑 帶 紫 芽 命 師 來 伴 喫 
X77n1526_001:0582b10	齋罷一甌茶。師答云。山僧野性好林泉。每向巖阿枕	齋 罷 一 甌 茶 師 答 云 山 僧 野 性 好 林 泉 每 向 巖 阿 枕 
X77n1526_001:0582b11	石眠。不解栽松陪玉勒。惟能引水種金蓮。白雲乍可	石 眠 不 解 栽 松 陪 玉 勒 惟 能 引 水 種 金 蓮 白 雲 乍 可 
X77n1526_001:0582b12	來青嶂。明月難教下碧天。城市不堪飛錫到。恐驚鶯	來 青 嶂 明 月 難 教 下 碧 天 城 市 不 堪 飛 錫 到 恐 驚 鶯 
X77n1526_001:0582b13	囀畫樓前。其高致如此。菴以師號得名。宋丞相陳公	囀 畫 樓 前 其 高 致 如 此 菴 以 師 號 得 名 宋 丞 相 陳 公 
X77n1526_001:0582b14	堯佐留題菴中。賡唱者甚眾。紹興中。宗正少卿馮檝	堯 佐 留 題 菴 中 賡 唱 者 甚 眾 紹 興 中 宗 正 少 卿 馮 檝 
X77n1526_001:0582b15	作修菴記。贊曰。	作 修 菴 記 贊 曰 
X77n1526_001:0582b16	　道藏於身　　所存異轍　　或入市廛　　或居深樾	 道 藏 於 身 所 存 異 轍 或 入 市 廛 或 居 深 樾 
X77n1526_001:0582b17	　翳翳巢构　　牧守折節　　豈曰韜光　　若揭日月	 翳 翳 巢 构 牧 守 折 節 豈 曰 韜 光 若 揭 日 月 
X77n1526_001:0582b18	唐鳥窠林禪師	唐 鳥 窠 林 禪 師 
X77n1526_001:0582b19	師名道林。富陽潘氏。母夢日光入口有娠。誕時異香	師 名 道 林 富 陽 潘 氏 母 夢 日 光 入 口 有 娠 誕 時 異 香 
X77n1526_001:0582b20	滿室。遂名香光。幼出家。詣長安西明學華嚴。代宗詔	滿 室 遂 名 香 光 幼 出 家 詣 長 安 西 明 學 華 嚴 代 宗 詔 
X77n1526_001:0582b21	國一禪師至闕。師謁之。得法南歸。抵西湖秦望山。有	國 一 禪 師 至 闕 師 謁 之 得 法 南 歸 抵 西 湖 秦 望 山 有 
X77n1526_001:0582b22	大松樹盤屈如葢。乃止其上。時人因以鳥窠名之。復	大 松 樹 盤 屈 如 葢 乃 止 其 上 時 人 因 以 鳥 窠 名 之 復 
X77n1526_001:0582b23	有鵲巢其側。自然馴狎。元和中。刺史白居易入山訪	有 鵲 巢 其 側 自 然 馴 狎 元 和 中 刺 史 白 居 易 入 山 訪 
X77n1526_001:0582b24	之。問曰。師之住處何其危險耶。師曰。太守危險尤甚。	之 問 曰 師 之 住 處 何 其 危 險 耶 師 曰 太 守 危 險 尤 甚 
X77n1526_001:0582c01	曰。余忝郡守。何險之有。師曰。薪火相交。識性不停。得	曰 余 忝 郡 守 何 險 之 有 師 曰 薪 火 相 交 識 性 不 停 得 
X77n1526_001:0582c02	非險乎。公悅。以偈問曰。特入空門問苦空。敢將禪事	非 險 乎 公 悅 以 偈 問 曰 特 入 空 門 問 苦 空 敢 將 禪 事 
X77n1526_001:0582c03	叩禪翁。為當夢是浮生事。為復浮生是夢中。師答曰。	叩 禪 翁 為 當 夢 是 浮 生 事 為 復 浮 生 是 夢 中 師 答 曰 
X77n1526_001:0582c04	來時無跡去無蹤。去與來時事一同。何須更問浮生	來 時 無 跡 去 無 蹤 去 與 來 時 事 一 同 何 須 更 問 浮 生 
X77n1526_001:0582c05	事。祇此浮生是夢中。衣衲穿弊。寒暑不更。經歷年歲。	事 祇 此 浮 生 是 夢 中 衣 衲 穿 弊 寒 暑 不 更 經 歷 年 歲 
X77n1526_001:0582c06	未常下山。長慶四年入滅。塔於北山喜鵲寺。贊曰。	未 常 下 山 長 慶 四 年 入 滅 塔 於 北 山 喜 鵲 寺 贊 曰 
X77n1526_001:0582c07	　去險就平　　世俗同律　　璇室雕宮　　傾危相襲	 去 險 就 平 世 俗 同 律 璇 室 雕 宮 傾 危 相 襲 
X77n1526_001:0582c08	　至人無心　　險平如一　　謂余不信　　巢鵲可質	 至 人 無 心 險 平 如 一 謂 余 不 信 巢 鵲 可 質 
X77n1526_001:0582c09	唐招賢通禪師	唐 招 賢 通 禪 師 
X77n1526_001:0582c10	師名會通。本郡人。姓吳。名元卿。德宗朝為六宮使。方	師 名 會 通 本 郡 人 姓 吳 名 元 卿 德 宗 朝 為 六 宮 使 方 
X77n1526_001:0582c11	春韶陽。花卉盛發。翫賞移時。忽聞空中有言曰。虗幻	春 韶 陽 花 卉 盛 發 翫 賞 移 時 忽 聞 空 中 有 言 曰 虗 幻 
X77n1526_001:0582c12	之相。開謝不停。能壞善根。仁者安可視之。因大感悟。	之 相 開 謝 不 停 能 壞 善 根 仁 者 安 可 視 之 因 大 感 悟 
X77n1526_001:0582c13	自是忽忽不樂。帝怪而問其故。以願從釋為對。帝召	自 是 忽 忽 不 樂 帝 怪 而 問 其 故 以 願 從 釋 為 對 帝 召 
X77n1526_001:0582c14	相者視之曰。此人當紹出世法。遂放歸。見韜光。光指	相 者 視 之 曰 此 人 當 紹 出 世 法 遂 放 歸 見 韜 光 光 指 
X77n1526_001:0582c15	其謁鳥窠。求度。三請不從。乃先創菴。事既成。韜光力	其 謁 鳥 窠 求 度 三 請 不 從 乃 先 創 菴 事 既 成 韜 光 力 
X77n1526_001:0582c16	言之鳥窠。乃為祝髮。服勤數年。未蒙印授。一日告辭。	言 之 鳥 窠 乃 為 祝 髮 服 勤 數 年 未 蒙 印 授 一 日 告 辭 
X77n1526_001:0582c17	鳥窠曰。汝何往。曰。諸方學佛法去。曰。若是佛法。吾此	鳥 窠 曰 汝 何 往 曰 諸 方 學 佛 法 去 曰 若 是 佛 法 吾 此 
X77n1526_001:0582c18	間亦有少許。曰。如何是和尚佛法。鳥窠於身上拈起	間 亦 有 少 許 曰 如 何 是 和 尚 佛 法 鳥 窠 於 身 上 拈 起 
X77n1526_001:0582c19	布毛吹之。師即豁然大悟。於是不復他行。常居左右。	布 毛 吹 之 師 即 豁 然 大 悟 於 是 不 復 他 行 常 居 左 右 
X77n1526_001:0582c20	世號布毛侍者。今招賢寺乃師道場。贊曰。	世 號 布 毛 侍 者 今 招 賢 寺 乃 師 道 場 贊 曰 
X77n1526_001:0582c21	　金貂職近　　紫禁春濃　　割棄富貴　　瞥如輕鴻	 金 貂 職 近 紫 禁 春 濃 割 棄 富 貴 瞥 如 輕 鴻 
X77n1526_001:0582c22	　求師慕道　　勞苦在躬　　不具智勇　　豈悟真空	 求 師 慕 道 勞 苦 在 躬 不 具 智 勇 豈 悟 真 空 
X77n1526_001:0582c23	唐無著喜禪師	唐 無 著 喜 禪 師 
X77n1526_001:0582c24	師名文喜。嘉禾語兒溪人。姓朱氏。開成年間進具。初	師 名 文 喜 嘉 禾 語 兒 溪 人 姓 朱 氏 開 成 年 間 進 具 初 
X77n1526_001:0583a01	習四分律。兼講法華。常往五臺山禮文殊大士。夜投	習 四 分 律 兼 講 法 華 常 往 五 臺 山 禮 文 殊 大 士 夜 投 
X77n1526_001:0583a02	古寺。遇老僧問南方佛法住持眾數。師皆答已。却問	古 寺 遇 老 僧 問 南 方 佛 法 住 持 眾 數 師 皆 答 已 却 問 
X77n1526_001:0583a03	此間佛法如何住持。僧曰。龍蛇混雜。凡聖同居。又問	此 間 佛 法 如 何 住 持 僧 曰 龍 蛇 混 雜 凡 聖 同 居 又 問 
X77n1526_001:0583a04	多少眾。僧曰。前三三後三三。師罔然。喫茶畢。令童子	多 少 眾 僧 曰 前 三 三 後 三 三 師 罔 然 喫 茶 畢 令 童 子 
X77n1526_001:0583a05	送出門。俄失所在。但見高林深谷而已。後參仰山契	送 出 門 俄 失 所 在 但 見 高 林 深 谷 而 已 後 參 仰 山 契 
X77n1526_001:0583a06	悟。命為典座。一日見文殊跨獅子緣鼐側。師訶曰。文	悟 命 為 典 座 一 日 見 文 殊 跨 獅 子 緣 鼐 側 師 訶 曰 文 
X77n1526_001:0583a07	殊自文殊。文喜自文喜。遂掌之。文殊涌空曰。苦瓠連	殊 自 文 殊 文 喜 自 文 喜 遂 掌 之 文 殊 涌 空 曰 苦 瓠 連 
X77n1526_001:0583a08	根苦。甜瓜徹蔕甜。修行三大劫。却被老僧嫌。咸通中。	根 苦 甜 瓜 徹 蔕 甜 修 行 三 大 劫 却 被 老 僧 嫌 咸 通 中 
X77n1526_001:0583a09	築室千頃山居之。光啟三年。錢武肅王請住餘杭慈	築 室 千 頃 山 居 之 光 啟 三 年 錢 武 肅 王 請 住 餘 杭 慈 
X77n1526_001:0583a10	光院。奏賜紫衣及無著號。光化三年。移住無著院。是	光 院 奏 賜 紫 衣 及 無 著 號 光 化 三 年 移 住 無 著 院 是 
X77n1526_001:0583a11	冬夜半告眾曰。三界心盡。即是涅槃。趺坐而化。時方	冬 夜 半 告 眾 曰 三 界 心 盡 即 是 涅 槃 趺 坐 而 化 時 方 
X77n1526_001:0583a12	丈發白光垂樹同色。建塔靈隱之西塢。贊曰。	丈 發 白 光 垂 樹 同 色 建 塔 靈 隱 之 西 塢 贊 曰 
X77n1526_001:0583a13	　未見仰山　　五臺遭賣　　既見仰山　　何勞緣鼐	 未 見 仰 山 五 臺 遭 賣 既 見 仰 山 何 勞 緣 鼐 
X77n1526_001:0583a14	　物罕為奇　　客頻招怪　　咄咄文殊　　草賊自敗	 物 罕 為 奇 客 頻 招 怪 咄 咄 文 殊 草 賊 自 敗 
X77n1526_001:0583a15	五代白雲翊禪師	五 代 白 雲 翊 禪 師 
X77n1526_001:0583a16	師名道翊。不知何許人。石晉天福四年。卓菴天竺山	師 名 道 翊 不 知 何 許 人 石 晉 天 福 四 年 卓 菴 天 竺 山 
X77n1526_001:0583a17	西北。草衣木食。高行絕塵。一夕見前峯有光燭天。跡	西 北 草 衣 木 食 高 行 絕 塵 一 夕 見 前 峯 有 光 燭 天 跡 
X77n1526_001:0583a18	其所起。視之。得異木焉。人莫能名之者。師乃取之。命	其 所 起 視 之 得 異 木 焉 人 莫 能 名 之 者 師 乃 取 之 命 
X77n1526_001:0583a19	匠者孔仁謙刻為觀音大士像。夜夢白衣人曰。雕像	匠 者 孔 仁 謙 刻 為 觀 音 大 士 像 夜 夢 白 衣 人 曰 雕 像 
X77n1526_001:0583a20	已就。明日有僧自洛陽來。隨身有古佛舍利。當求之。	已 就 明 日 有 僧 自 洛 陽 來 隨 身 有 古 佛 舍 利 當 求 之 
X77n1526_001:0583a21	已而僧果至。如其夢求之。得舍利三顆。納於大士頂	已 而 僧 果 至 如 其 夢 求 之 得 舍 利 三 顆 納 於 大 士 頂 
X77n1526_001:0583a22	門。自是靈異大著。吳越時。忠懿王始一新道場而奉	門 自 是 靈 異 大 著 吳 越 時 忠 懿 王 始 一 新 道 場 而 奉 
X77n1526_001:0583a23	之。宋天聖中。詵寂二僧。又遷殿東南直乳竇峯。治平	之 宋 天 聖 中 詵 寂 二 僧 又 遷 殿 東 南 直 乳 竇 峯 治 平 
X77n1526_001:0583a24	二年。郡守蔡公襄表其事上之。曾魯公奏賜靈感觀	二 年 郡 守 蔡 公 襄 表 其 事 上 之 曾 魯 公 奏 賜 靈 感 觀 
X77n1526_001:0583b01	音院額。贊曰。	音 院 額 贊 曰 
X77n1526_001:0583b02	　大士心光　　奇木斯寓　　眾胡不見　　心不應故	 大 士 心 光 奇 木 斯 寓 眾 胡 不 見 心 不 應 故 
X77n1526_001:0583b03	　師心佛心　　同體顯露　　現白衣身　　永福皇祚	 師 心 佛 心 同 體 顯 露 現 白 衣 身 永 福 皇 祚 
X77n1526_001:0583b04	五代長耳相和尚	五 代 長 耳 相 和 尚 
X77n1526_001:0583b05	師名行修。號法真。泉南陳氏。家本豪右。尚儒學。師獨	師 名 行 修 號 法 真 泉 南 陳 氏 家 本 豪 右 尚 儒 學 師 獨 
X77n1526_001:0583b06	存心清淨。不樂處俗。十三出家。徧參諸方。得法於雪	存 心 清 淨 不 樂 處 俗 十 三 出 家 徧 參 諸 方 得 法 於 雪 
X77n1526_001:0583b07	峯禪師存公。師生有異相。耳垂至肩。上過於頂。下可	峯 禪 師 存 公 師 生 有 異 相 耳 垂 至 肩 上 過 於 頂 下 可 
X77n1526_001:0583b08	結頤。時號長耳和尚。後唐天成二年。自天台國清寒	結 頤 時 號 長 耳 和 尚 後 唐 天 成 二 年 自 天 台 國 清 寒 
X77n1526_001:0583b09	巖遊錢塘。吳越國王待以賓禮。居南山法相院。平昔	巖 遊 錢 塘 吳 越 國 王 待 以 賓 禮 居 南 山 法 相 院 平 昔 
X77n1526_001:0583b10	常募人作福。或問和尚募人作福。未審有何形段。師	常 募 人 作 福 或 問 和 尚 募 人 作 福 未 審 有 何 形 段 師 
X77n1526_001:0583b11	曰。能遮百醜。乾祐四年仲冬二日。錢氏以誕辰飯僧。	曰 能 遮 百 醜 乾 祐 四 年 仲 冬 二 日 錢 氏 以 誕 辰 飯 僧 
X77n1526_001:0583b12	問永明。此會有聖僧否。永明曰。長耳和尚乃定光如	問 永 明 此 會 有 聖 僧 否 永 明 曰 長 耳 和 尚 乃 定 光 如 
X77n1526_001:0583b13	來化身也。既而永明預戒侍者曰。長耳或來。但云我	來 化 身 也 既 而 永 明 預 戒 侍 者 曰 長 耳 或 來 但 云 我 
X77n1526_001:0583b14	寢矣。師詣永明。侍者依戒告之。師取永明革履覆之	寢 矣 師 詣 永 明 侍 者 依 戒 告 之 師 取 永 明 革 履 覆 之 
X77n1526_001:0583b15	而返。翌日坐逝。門人漆其全身。至今存焉。崇寧二年	而 返 翌 日 坐 逝 門 人 漆 其 全 身 至 今 存 焉 崇 寧 二 年 
X77n1526_001:0583b16	賜諡崇慧大師。贊曰。	賜 諡 崇 慧 大 師 贊 曰 
X77n1526_001:0583b17	　佛為羣生　　悲願叵量　　應身衍福　　為世津梁	 佛 為 羣 生 悲 願 叵 量 應 身 衍 福 為 世 津 梁 
X77n1526_001:0583b18	　現大人相　　雙耳懸璫　　永明有語　　是佛定光	 現 大 人 相 雙 耳 懸 璫 永 明 有 語 是 佛 定 光 
X77n1526_001:0583b19	五代永明潛禪師	五 代 永 明 潛 禪 師 
X77n1526_001:0583b20	師名道潛。河中府人。姓武氏。初謁清涼法眼。一見異	師 名 道 潛 河 中 府 人 姓 武 氏 初 謁 清 涼 法 眼 一 見 異 
X77n1526_001:0583b21	之。許入室。一日問曰。子參請外看甚麼經。師曰。華嚴。	之 許 入 室 一 日 問 曰 子 參 請 外 看 甚 麼 經 師 曰 華 嚴 
X77n1526_001:0583b22	法眼曰。總別同異成壞六相是何門攝。師曰。世出世	法 眼 曰 總 別 同 異 成 壞 六 相 是 何 門 攝 師 曰 世 出 世 
X77n1526_001:0583b23	間一切法皆具六相。法眼曰。空具六相否。師不能答。	間 一 切 法 皆 具 六 相 法 眼 曰 空 具 六 相 否 師 不 能 答 
X77n1526_001:0583b24	法眼曰。子却問我。師如語而問。法眼曰。空。師言下開	法 眼 曰 子 却 問 我 師 如 語 而 問 法 眼 曰 空 師 言 下 開 
X77n1526_001:0583c01	悟。法眼曰。子作麼生會。師云。空。法眼然之。後因四眾	悟 法 眼 曰 子 作 麼 生 會 師 云 空 法 眼 然 之 後 因 四 眾 
X77n1526_001:0583c02	士女入寺。法眼曰。律中道隔壁聞釵釧聲即名破戒。	士 女 入 寺 法 眼 曰 律 中 道 隔 壁 聞 釵 釧 聲 即 名 破 戒 
X77n1526_001:0583c03	今覩金銀朱紫雜遝。是破戒否。師曰。好箇入路。法眼	今 覩 金 銀 朱 紫 雜 遝 是 破 戒 否 師 曰 好 箇 入 路 法 眼 
X77n1526_001:0583c04	曰。子向後有五百毳徒。而為王侯所重在。師尋辭往	曰 子 向 後 有 五 百 毳 徒 而 為 王 侯 所 重 在 師 尋 辭 往 
X77n1526_001:0583c05	三衢古寺閱藏經。錢忠懿王命入府受菩薩戒。署慈	三 衢 古 寺 閱 藏 經 錢 忠 懿 王 命 入 府 受 菩 薩 戒 署 慈 
X77n1526_001:0583c06	化定慧之號。周顯德元年。建慧日永明寺。請師居之。	化 定 慧 之 號 周 顯 德 元 年 建 慧 日 永 明 寺 請 師 居 之 
X77n1526_001:0583c07	為開山始祖。眾常五百。果符法眼之記。永明至宋改	為 開 山 始 祖 眾 常 五 百 果 符 法 眼 之 記 永 明 至 宋 改 
X77n1526_001:0583c08	名淨慈。贊曰。	名 淨 慈 贊 曰 
X77n1526_001:0583c09	　嶷嶷法器　　孕靈河嵩　　空華嚴相　　紹法眼宗	 嶷 嶷 法 器 孕 靈 河 嵩 空 華 嚴 相 紹 法 眼 宗 
X77n1526_001:0583c10	　名聞覇府　　冕玉致恭　　永明祖令　　杲日當空	 名 聞 覇 府 冕 玉 致 恭 永 明 祖 令 杲 日 當 空 
X77n1526_001:0583c11	五代智覺壽禪師	五 代 智 覺 壽 禪 師 
X77n1526_001:0583c12	師名延壽。字沖元。餘杭王氏。少為華亭鎮將。以官錢	師 名 延 壽 字 沖 元 餘 杭 王 氏 少 為 華 亭 鎮 將 以 官 錢 
X77n1526_001:0583c13	放生。坐死。及市。顏色不變。文穆王異之。放令出家。居	放 生 坐 死 及 市 顏 色 不 變 文 穆 王 異 之 放 令 出 家 居 
X77n1526_001:0583c14	龍冊寺。執勞供眾。日唯一食。長坐不臥。得法於天台	龍 冊 寺 執 勞 供 眾 日 唯 一 食 長 坐 不 臥 得 法 於 天 台 
X77n1526_001:0583c15	韶國師。初住雪竇。尋歸西湖。建隆二年。忠懿王請為	韶 國 師 初 住 雪 竇 尋 歸 西 湖 建 隆 二 年 忠 懿 王 請 為 
X77n1526_001:0583c16	永明第二代。居十五年。眾常二千。署智覺號。移天台。	永 明 第 二 代 居 十 五 年 眾 常 二 千 署 智 覺 號 移 天 台 
X77n1526_001:0583c17	所居夜施食朝放生。六時散花行道。日課一百八事。	所 居 夜 施 食 朝 放 生 六 時 散 花 行 道 日 課 一 百 八 事 
X77n1526_001:0583c18	未常暫廢。餘力誦法華經。計一萬三千部。別號抱一	未 常 暫 廢 餘 力 誦 法 華 經 計 一 萬 三 千 部 別 號 抱 一 
X77n1526_001:0583c19	子。先是師於禪觀中蒙觀音大士以甘露灌口。獲大	子 先 是 師 於 禪 觀 中 蒙 觀 音 大 士 以 甘 露 灌 口 獲 大 
X77n1526_001:0583c20	辯才。著宗鏡錄百二十卷。以會天台賢首慈恩異同	辯 才 著 宗 鏡 錄 百 二 十 卷 以 會 天 台 賢 首 慈 恩 異 同 
X77n1526_001:0583c21	之弊。詩偈幾千萬言。傳播海外。高麗國王致書敘弟	之 弊 詩 偈 幾 千 萬 言 傳 播 海 外 高 麗 國 王 致 書 敘 弟 
X77n1526_001:0583c22	子禮。奉金線織成袈裟紫水晶數珠金澡缾為獻。開	子 禮 奉 金 線 織 成 袈 裟 紫 水 晶 數 珠 金 澡 缾 為 獻 開 
X77n1526_001:0583c23	寶八年示寂。塔於淨慈山。贊曰。	寶 八 年 示 寂 塔 於 淨 慈 山 贊 曰 
X77n1526_001:0583c24	　佛無異法　　取舍不同　　我以一鏡　　照彼三宗	 佛 無 異 法 取 舍 不 同 我 以 一 鏡 照 彼 三 宗 
X77n1526_001:0584a01	　甘露所灌　　淵流莫窮　　宜爾異國　　翕然嚮風	 甘 露 所 灌 淵 流 莫 窮 宜 爾 異 國 翕 然 嚮 風 
X77n1526_001:0584a02	五代五雲逢禪師	五 代 五 雲 逢 禪 師 
X77n1526_001:0584a03	師名志逢。餘杭人氏。生而惡葷。膚體香潔。出家於臨	師 名 志 逢 餘 杭 人 氏 生 而 惡 葷 膚 體 香 潔 出 家 於 臨 
X77n1526_001:0584a04	安之東山。通貫三學。晉天福中。參天台韶國師契悟。	安 之 東 山 通 貫 三 學 晉 天 福 中 參 天 台 韶 國 師 契 悟 
X77n1526_001:0584a05	一日入普賢殿宴坐。倏有神人跪膝于前。師問為誰。	一 日 入 普 賢 殿 宴 坐 倏 有 神 人 跪 膝 于 前 師 問 為 誰 
X77n1526_001:0584a06	曰。護戒神也。師曰。吾慮宿愆未殄。汝知之乎。曰。師有	曰 護 戒 神 也 師 曰 吾 慮 宿 愆 未 殄 汝 知 之 乎 曰 師 有 
X77n1526_001:0584a07	何罪。唯小過耳。師曰。何也。曰。凡折鉢水亦施主物。師	何 罪 唯 小 過 耳 師 曰 何 也 曰 凡 折 鉢 水 亦 施 主 物 師 
X77n1526_001:0584a08	常輒棄之。非所宜也。言訖而隱。師自此悉飲之。吳越	常 輒 棄 之 非 所 宜 也 言 訖 而 隱 師 自 此 悉 飲 之 吳 越 
X77n1526_001:0584a09	王聞其名。賜召紫衣。署普覺號。命住功臣山。開寶初。	王 聞 其 名 賜 召 紫 衣 署 普 覺 號 命 住 功 臣 山 開 寶 初 
X77n1526_001:0584a10	忠懿王建普門精舍。請揚宗要。為開山始祖。四年。以	忠 懿 王 建 普 門 精 舍 請 揚 宗 要 為 開 山 始 祖 四 年 以 
X77n1526_001:0584a11	老固辭。時大將凌超以五雲山新創華嚴道場奉施	老 固 辭 時 大 將 凌 超 以 五 雲 山 新 創 華 嚴 道 場 奉 施 
X77n1526_001:0584a12	為終老之所。出入攜大扇。乞錢買肉飼虎。虎每迎之。	為 終 老 之 所 出 入 攜 大 扇 乞 錢 買 肉 飼 虎 虎 每 迎 之 
X77n1526_001:0584a13	載以還山。雍熙二年示寂。贊曰。	載 以 還 山 雍 熙 二 年 示 寂 贊 曰 
X77n1526_001:0584a14	　葷血之味　　生所弗知　　虎不得肉　　猶己饑之	 葷 血 之 味 生 所 弗 知 虎 不 得 肉 猶 己 饑 之 
X77n1526_001:0584a15	　妥尾出林　　迎載而歸　　孰云異類　　感化一機	 妥 尾 出 林 迎 載 而 歸 孰 云 異 類 感 化 一 機 
X77n1526_001:0584a16	宋孤山圓禪師	宋 孤 山 圓 禪 師 
X77n1526_001:0584a17	師名智圓。字無外。錢塘徐氏。八歲出家。傳天台三觀	師 名 智 圓 字 無 外 錢 塘 徐 氏 八 歲 出 家 傳 天 台 三 觀 
X77n1526_001:0584a18	於奉先源清。師嘗歎荊溪沒後。微言墜地。於是留意	於 奉 先 源 清 師 嘗 歎 荊 溪 沒 後 微 言 墜 地 於 是 留 意 
X77n1526_001:0584a19	撰述。作十疏通經。師蚤勤儒學。兼涉老莊。自號中庸	撰 述 作 十 疏 通 經 師 蚤 勤 儒 學 兼 涉 老 莊 自 號 中 庸 
X77n1526_001:0584a20	子。居孤山瑪瑙院。有高世之節。時王文穆罷相來牧	子 居 孤 山 瑪 瑙 院 有 高 世 之 節 時 王 文 穆 罷 相 來 牧 
X77n1526_001:0584a21	郡。僧悉迎於關外。慈雲遣使邀師偕往。師以疾辭。笑	郡 僧 悉 迎 於 關 外 慈 雲 遣 使 邀 師 偕 往 師 以 疾 辭 笑 
X77n1526_001:0584a22	謂使者曰。為我致意慈雲。錢塘且駐却一僧。聞者歎	謂 使 者 曰 為 我 致 意 慈 雲 錢 塘 且 駐 却 一 僧 聞 者 歎 
X77n1526_001:0584a23	服。師少抱羸疾。多杜門獨居。惟與處士林逋為鄰友。	服 師 少 抱 羸 疾 多 杜 門 獨 居 惟 與 處 士 林 逋 為 鄰 友 
X77n1526_001:0584a24	相好以詩文自娛。雜著五十一卷。題曰閑居編。乾興	相 好 以 詩 文 自 娛 雜 著 五 十 一 卷 題 曰 閑 居 編 乾 興 
X77n1526_001:0584b01	元年二月十七日。自作祭文挽辭。越二日示寂。門人	元 年 二 月 十 七 日 自 作 祭 文 挽 辭 越 二 日 示 寂 門 人 
X77n1526_001:0584b02	奉遺訓。斵院之後山。斂以陶器。合而瘞之。後十五年	奉 遺 訓 斵 院 之 後 山 斂 以 陶 器 合 而 瘞 之 後 十 五 年 
X77n1526_001:0584b03	積雨山頹。啟陶。覩師真身不壞。爪髮俱長。其脣微開。	積 雨 山 頹 啟 陶 覩 師 真 身 不 壞 爪 髮 俱 長 其 脣 微 開 
X77n1526_001:0584b04	齒若珂雪。諡號法慧。治平二年改名寶勝院。紹興二	齒 若 珂 雪 諡 號 法 慧 治 平 二 年 改 名 寶 勝 院 紹 興 二 
X77n1526_001:0584b05	十一年創延祥觀。有司新師所居以廣之。移額山北	十 一 年 創 延 祥 觀 有 司 新 師 所 居 以 廣 之 移 額 山 北 
X77n1526_001:0584b06	併塔遷焉。贊曰。	併 塔 遷 焉 贊 曰 
X77n1526_001:0584b07	　鴻毛貴勢　　蟬蛻塵囂　　羸然一榻　　疊簡飛毫	 鴻 毛 貴 勢 蟬 蛻 塵 囂 羸 然 一 榻 疊 簡 飛 毫 
X77n1526_001:0584b08	　屹屹孤山　　雲林寂寥　　跡則剗矣　　弗夷其高	 屹 屹 孤 山 雲 林 寂 寥 跡 則 剗 矣 弗 夷 其 高 
X77n1526_001:0584b09	宋慈雲式法師	宋 慈 雲 式 法 師 
X77n1526_001:0584b10	師名遵式。字知白。台州寧海葉氏。母夢嚥明珠而生。	師 名 遵 式 字 知 白 台 州 寧 海 葉 氏 母 夢 嚥 明 珠 而 生 
X77n1526_001:0584b11	出家於東掖山。傳天台教於寶雲通師。未幾。繼其席。	出 家 於 東 掖 山 傳 天 台 教 於 寶 雲 通 師 未 幾 繼 其 席 
X77n1526_001:0584b12	祥符八年。刺史薛公請居靈山天竺寺。寺久廢。師按	祥 符 八 年 刺 史 薛 公 請 居 靈 山 天 竺 寺 寺 久 廢 師 按 
X77n1526_001:0584b13	其舊而新之。王文穆出守。重師之道。奏復天竺名。尋	其 舊 而 新 之 王 文 穆 出 守 重 師 之 道 奏 復 天 竺 名 尋 
X77n1526_001:0584b14	請賜慈雲號。章獻太后遣使齎白金命修懺。師著金	請 賜 慈 雲 號 章 獻 太 后 遣 使 齎 白 金 命 修 懺 師 著 金 
X77n1526_001:0584b15	光明護國儀文上之。因奏請天台教文入藏。又依經	光 明 護 國 儀 文 上 之 因 奏 請 天 台 教 文 入 藏 又 依 經 
X77n1526_001:0584b16	撰集諸懺法盛行於世。常行三昧以九十日為期。師	撰 集 諸 懺 法 盛 行 於 世 常行三昧 以 九 十 日 為 期 師 
X77n1526_001:0584b17	力行之。感應非一。凡為法祈禱必然指。唯存三焉。及	力 行 之 感 應 非 一 凡 為 法 祈 禱 必 然 指 唯 存 三 焉 及 
X77n1526_001:0584b18	建光明懺堂。每架一椽一甃。必誦大悲呪七徧。屢經	建 光 明 懺 堂 每 架 一 椽 一 甃 必 誦 大 悲 呪 七 徧 屢 經 
X77n1526_001:0584b19	兵火。巋然獨存。願力致也。師詩文典雅。有金園靈苑	兵 火 巋 然 獨 存 願 力 致 也 師 詩 文 典 雅 有 金 園 靈 苑 
X77n1526_001:0584b20	天竺別集。天聖九年歸東嶺草堂。明年十月十八日	天 竺 別 集 天 聖 九 年 歸 東 嶺 草 堂 明 年 十 月 十 八 日 
X77n1526_001:0584b21	夜有大星隕於山。師示寂。累諡法寶禪慧。湻祐八年。	夜 有 大 星 隕 於 山 師 示 寂 累 諡 法 寶 禪 慧 湻 祐 八 年 
X77n1526_001:0584b22	其徒明禋禱晴獲應。上御宸翰。加諡聖應。湻祐十一	其 徒 明 禋 禱 晴 獲 應 上 御 宸 翰 加 諡 聖 應 湻 祐 十 一 
X77n1526_001:0584b23	年。明禋禱晴復應。上御宸翰。加諡正覺。贊曰。	年 明 禋 禱 晴 復 應 上 御 宸 翰 加 諡 正 覺 贊 曰 
X77n1526_001:0584b24	　台嶺一宗　　興於法智　　師出寶雲　　金昆玉季	 台 嶺 一 宗 興 於 法 智 師 出 寶 雲 金 昆 玉 季 
X77n1526_001:0584c01	　示無生忍　　住不退地　　徽號累旌　　終古不墜	 示 無 生 忍 住 不 退 地 徽 號 累 旌 終 古 不 墜 
X77n1526_001:0584c02	宋明教嵩禪師	宋 明 教 嵩 禪 師 
X77n1526_001:0584c03	師名契嵩。字仲靈。藤州鐔津人。姓李氏。七歲出家。既	師 名 契 嵩 字 仲 靈 藤 州 鐔 津 人 姓 李 氏 七 歲 出 家 既 
X77n1526_001:0584c04	受具。常戴觀音聖像。誦其名號。日十萬聲。經傳雜書	受 具 常 戴 觀 音 聖 像 誦 其 名 號 日 十 萬 聲 經 傳 雜 書 
X77n1526_001:0584c05	靡不博記。得法於洞山聰公。慶歷中至錢塘。樂湖山	靡 不 博 記 得 法 於 洞 山 聰 公 慶 歷 中 至 錢 塘 樂 湖 山 
X77n1526_001:0584c06	之勝。遂稅駕焉。自號潛子。一室翛然。閉戶著書。作輔	之 勝 遂 稅 駕 焉 自 號 潛 子 一 室 翛 然 閉 戶 著 書 作 輔 
X77n1526_001:0584c07	教論十餘萬言。明儒釋一貫。又著定祖圖正宗記。抱	教 論 十 餘 萬 言 明 儒 釋 一 貫 又 著 定 祖 圖 正 宗 記 抱 
X77n1526_001:0584c08	其書入京師。因府尹龍圖王公素以書獻。仁廟嘉歎。	其 書 入 京 師 因 府 尹 龍 圖 王 公 素 以 書 獻 仁 廟 嘉 歎 
X77n1526_001:0584c09	詔付傳法院編次。旌以明教之號。賜其書入藏。韓忠	詔 付 傳 法 院 編 次 旌 以 明 教 之 號 賜 其 書 入 藏 韓 忠 
X77n1526_001:0584c10	獻公歐陽文忠公皆稱道之。由是名振海內。已而東	獻 公 歐 陽 文 忠 公 皆 稱 道 之 由 是 名 振 海 內 已 而 東 
X77n1526_001:0584c11	還。屬蔡公襄為守。延置佛日山。居數年。退老於靈隱	還 屬 蔡 公 襄 為 守 延 置 佛 日 山 居 數 年 退 老 於 靈 隱 
X77n1526_001:0584c12	永安精舍。熙寧五年示寂。闍維。六根不壞者三。曰眼	永 安 精 舍 熙 寧 五 年 示 寂 闍 維 六 根 不 壞 者 三 曰 眼 
X77n1526_001:0584c13	曰舌曰童真。并頂骨數珠五物存焉。所出舍利。紅白	曰 舌 曰 童 真 并 頂 骨 數 珠 五 物 存 焉 所 出 舍 利 紅 白 
X77n1526_001:0584c14	精潔。狀如大菽。葬於永安院之左。門人編其書曰鐔	精 潔 狀 如 大 菽 葬 於 永 安 院 之 左 門 人 編 其 書 曰 鐔 
X77n1526_001:0584c15	津集。贊曰。	津 集 贊 曰 
X77n1526_001:0584c16	　閉戶著書　　引古連今　　披誠帝闕　　真氣森森	 閉 戶 著 書 引 古 連 今 披 誠 帝 闕 真 氣 森 森 
X77n1526_001:0584c17	　名馳海宇　　道振禪林　　百煉不耗　　斯表精金	 名 馳 海 宇 道 振 禪 林 百 煉 不 耗 斯 表 精 金 
X77n1526_001:0584c18	宋真悟堪律師	宋 真 悟 堪 律 師 
X77n1526_001:0584c19	師名允堪。錢塘人。年九歲。有客指小桂試之。答曰。始	師 名 允 堪 錢 塘 人 年 九 歲 有 客 指 小 桂 試 之 答 曰 始 
X77n1526_001:0584c20	生巖谷畔。早有月中香。辨博精通。撰律宗十二部經	生 巖 谷 畔 早 有 月 中 香 辨 博 精 通 撰 律 宗 十二部經 
X77n1526_001:0584c21	解經傳。并法門贊序等文。慶歷七年賜號真悟大師。	解 經 傳 并 法 門 贊 序 等 文 慶 歷 七 年 賜 號 真 悟 大 師 
X77n1526_001:0584c22	崇寧間加諡智圓。嘉禾陳舜俞撰行業記。元瘞西湖	崇 寧 間 加 諡 智 圓 嘉 禾 陳 舜 俞 撰 行 業 記 元 瘞 西 湖 
X77n1526_001:0584c23	涌泉山。後遷塔西湖。贊曰。	涌 泉 山 後 遷 塔 西 湖 贊 曰 
X77n1526_001:0584c24	　三無漏學　　以戒為先　　至人不生　　宗其誰傳	 三 無 漏 學 以 戒 為 先 至 人 不 生 宗 其 誰 傳 
X77n1526_001:0585a01	　援筆作記　　弘範人天　　寥寥千古　　寶月高懸	 援 筆 作 記 弘 範 人 天 寥 寥 千 古 寶 月 高 懸 
X77n1526_001:0585a02	宋功臣山政禪師	宋 功 臣 山 政 禪 師 
X77n1526_001:0585a03	師名惟政。字渙然。華亭黃氏。幼有卓識。十八具戒。即	師 名 惟 政 字 渙 然 華 亭 黃 氏 幼 有 卓 識 十 八 具 戒 即 
X77n1526_001:0585a04	遊方問道。凡三十年。罷參。居功臣山淨土院。出入常	遊 方 問 道 凡 三 十 年 罷 參 居 功 臣 山 淨 土 院 出 入 常 
X77n1526_001:0585a05	跨一黃牛。慶歷中。侍郎蔣公堂與師契密。嘗贈詩云。	跨 一 黃 牛 慶 歷 中 侍 郎 蔣 公 堂 與 師 契 密 嘗 贈 詩 云 
X77n1526_001:0585a06	禪客尋常入舊都。黃牛角上挂瓶盂。有時帶笠穿雲	禪 客 尋 常 入 舊 都 黃 牛 角 上 挂 瓶 盂 有 時 帶 笠 穿 雲 
X77n1526_001:0585a07	去。便好和雲作畫圖。蓋實錄也。或問師何不談禪。曰。	去 便 好 和 雲 作 畫 圖 蓋 實 錄 也 或 問 師 何 不 談 禪 曰 
X77n1526_001:0585a08	徒費言語。吾懶。寧暇曲折。但日夜煩萬象敷演耳。性	徒 費 言 語 吾 懶 寧 暇 曲 折 但 日 夜 煩 萬 象 敷 演 耳 性 
X77n1526_001:0585a09	簡率。冬不附爐。惟以荻花作毬。納足其中。客至共之。	簡 率 冬 不 附 爐 惟 以 荻 花 作 毬 納 足 其 中 客 至 共 之 
X77n1526_001:0585a10	特好翫月。每盤膝坐大盆浮池中。自施轉之。吟嘯達	特 好 翫 月 每 盤 膝 坐 大 盆 浮 池 中 自 施 轉 之 吟 嘯 達 
X77n1526_001:0585a11	旦。率以為常。詩峭拔。思致甚高。一日蔣公曰。明日府	旦 率 以 為 常 詩 峭 拔 思 致 甚 高 一 日 蔣 公 曰 明 日 府 
X77n1526_001:0585a12	中讌客。別設素饌延師。願同清話。師諾之。明日留一	中 讌 客 別 設 素 饌 延 師 願 同 清 話 師 諾 之 明 日 留 一 
X77n1526_001:0585a13	偈而去。偈曰。昨日曾將今日期。出門倚杖又思惟。為	偈 而 去 偈 曰 昨 日 曾 將 今 日 期 出 門 倚 杖 又 思 惟 為 
X77n1526_001:0585a14	僧只合居巖谷。國士筵中甚不宜。又山中偈曰。橋上	僧 只 合 居 巖 谷 國 士 筵 中 甚 不 宜 又 山 中 偈 曰 橋 上 
X77n1526_001:0585a15	山萬重。橋下水千里。惟有白鷺鷥。見我常來此。又送	山 萬 重 橋 下 水 千 里 惟 有 白 鷺 鷥 見 我 常 來 此 又 送 
X77n1526_001:0585a16	僧偈曰。山中何所有。嶺上多白雲。只可自怡悅。不堪	僧 偈 曰 山 中 何 所 有 嶺 上 多 白 雲 只 可 自 怡 悅 不 堪 
X77n1526_001:0585a17	持贈君。常自贊其像曰。貌古形疏倚杖藜。分明畫出	持 贈 君 常 自 贊 其 像 曰 貌 古 形 疏 倚 杖 藜 分 明 畫 出 
X77n1526_001:0585a18	須菩提。解空不許離聲色。似聽孤猿月下啼。人皆傳	須 菩 提 解 空 不 許 離 聲 色 似 聽 孤 猿 月 下 啼 人 皆 傳 
X77n1526_001:0585a19	誦焉。筆法有晉人風。秦少游尤所愛玩。凡見其筆跡。	誦 焉 筆 法 有 晉 人 風 秦 少 游 尤 所 愛 玩 凡 見 其 筆 跡 
X77n1526_001:0585a20	必取蓄之。世稱為政黃牛。贊曰。	必 取 蓄 之 世 稱 為 政 黃 牛 贊 曰 
X77n1526_001:0585a21	　高韻超俗　　清吟絕塵　　一笠牛背　　林間水濵	 高 韻 超 俗 清 吟 絕 塵 一 笠 牛 背 林 間 水 濵 
X77n1526_001:0585a22	　貌癯趣淡　　莫得而親　　何以自怡　　嶺有白雲	 貌 癯 趣 淡 莫 得 而 親 何 以 自 怡 嶺 有 白 雲 
X77n1526_001:0585a23	宋海月辨法師	宋 海 月 辨 法 師 
X77n1526_001:0585a24	師名慧辨。字訥翁。華亭富氏子。受業普照。從天竺韶	師 名 慧 辨 字 訥 翁 華 亭 富 氏 子 受 業 普 照 從 天 竺 韶 
X77n1526_001:0585b01	及浮石矩傳天台教觀。韶將老。命師代講。夢章安以	及 浮 石 矩 傳 天 台 教 觀 韶 將 老 命 師 代 講 夢 章 安 以 
X77n1526_001:0585b02	金篦擊其口曰。汝勤於誨人。當得辨智。久之。率繼其	金 篦 擊 其 口 曰 汝 勤 於 誨 人 當 得 辨 智 久 之 率 繼 其 
X77n1526_001:0585b03	席。嘉祐中。翰林沈公遘帥郡。以嚴為理。察師道行。獨	席 嘉 祐 中 翰 林 沈 公 遘 帥 郡 以 嚴 為 理 察 師 道 行 獨 
X77n1526_001:0585b04	異之。俾涖僧職。遷都僧正。東坡時為通守。嘗與師為	異 之 俾 涖 僧 職 遷 都 僧 正 東 坡 時 為 通 守 嘗 與 師 為 
X77n1526_001:0585b05	方外之游。講授二十五年。往來常千人。無何。歸隱草	方 外 之 游 講 授 二 十 五 年 往 來 常 千 人 無 何 歸 隱 草 
X77n1526_001:0585b06	堂。但六事隨身而已。熈寧六年冬。旦起盥濯別眾而	堂 但 六 事 隨 身 而 已 熈 寧 六 年 冬 旦 起 盥 濯 別 眾 而 
X77n1526_001:0585b07	化。遺戒須待東坡至方可合棺。四日坡始抵山中。見	化 遺 戒 須 待 東 坡 至 方 可 合 棺 四 日 坡 始 抵 山 中 見 
X77n1526_001:0585b08	其趺坐如生。頂尚溫煖。作三絕哭之。師沒二十一年。	其 趺 坐 如 生 頂 尚 溫 煖 作 三 絕 哭 之 師 沒 二 十 一 年 
X77n1526_001:0585b09	東坡追序其事云。余去杭。夢至西湖上。有大殿。榜曰	東 坡 追 序 其 事 云 余 去 杭 夢 至 西 湖 上 有 大 殿 榜 曰 
X77n1526_001:0585b10	彌勒下生。故人海月辨師之流皆行道其間。乃作贊	彌 勒 下 生 故 人 海 月 辨 師 之 流 皆 行 道 其 間 乃 作 贊 
X77n1526_001:0585b11	辭。潁濵銘其塔。贊曰。	辭 潁 濵 銘 其 塔 贊 曰 
X77n1526_001:0585b12	　滄海孤月　　生於雲間　　飛輪竺嶺　　萬象光寒	 滄 海 孤 月 生 於 雲 間 飛 輪 竺 嶺 萬 象 光 寒 
X77n1526_001:0585b13	　知之者誰　　眉山老仙　　有如不信　　銘贊皎然	 知 之 者 誰 眉 山 老 仙 有 如 不 信 銘 贊 皎 然 
X77n1526_001:0585b14	宋辨才淨法師	宋 辨 才 淨 法 師 
X77n1526_001:0585b15	師名元淨。字無象。於潛徐氏。生而左肩肉起如袈裟	師 名 元 淨 字 無 象 於 潛 徐 氏 生 而 左 肩 肉 起 如 袈 裟 
X77n1526_001:0585b16	條。八十一日乃滅。父歎曰。是宿世沙門也。自幼出家。	條 八 十 一 日 乃 滅 父 歎 曰 是 宿 世 沙 門 也 自 幼 出 家 
X77n1526_001:0585b17	受業於慈雲。日夜精勤。慈雲沒後。復事明智。年二十	受 業 於 慈 雲 日 夜 精 勤 慈 雲 沒 後 復 事 明 智 年 二 十 
X77n1526_001:0585b18	五。賜紫衣及辨才號。太守沈公遘謂上天竺觀音道	五 賜 紫 衣 及 辨 才 號 太 守 沈 公 遘 謂 上 天 竺 觀 音 道 
X77n1526_001:0585b19	場以音聲懺悔為佛事。非禪那居。請師以教易之。師	場 以 音 聲 懺 悔 為 佛 事 非 禪 那 居 請 師 以 教 易 之 師 
X77n1526_001:0585b20	至。吳越競來。鑿山增室。幾至萬礎。學者數倍。十七年。	至 吳 越 競 來 鑿 山 增 室 幾 至 萬 礎 學 者 數 倍 十 七 年 
X77n1526_001:0585b21	有利而奪之者。逾年奪者敗。復以[田/廾]師。趙清獻公贊	有 利 而 奪 之 者 逾 年 奪 者 敗 復 以 [田廾] 師 趙 清 獻 公 贊 
X77n1526_001:0585b22	之云。師去天竺。山空鬼哭。天竺師歸。道場光輝。越二	之 云 師 去 天 竺 山 空 鬼 哭 天 竺 師 歸 道 場 光 輝 越 二 
X77n1526_001:0585b23	年謝去。老於南山龍井之上。平生精修淨業。行成力	年 謝 去 老 於 南 山 龍 井 之 上 平 生 精 修 淨 業 行 成 力 
X77n1526_001:0585b24	具。著應非一。甞與僧熈仲同食。仲視師眉間有光如	具 著 應 非 一 甞 與 僧 熈 仲 同 食 仲 視 師 眉 間 有 光 如 
X77n1526_001:0585c01	螢。攬之得舍利。後常有於臥起處得舍利者。元祐八	螢 攬 之 得 舍 利 後 常 有 於 臥 起 處 得 舍 利 者 元 祐 八 
X77n1526_001:0585c02	年示寂。壽八十一。果符初生肩痕之徵。塔成。東坡誌	年 示 寂 壽 八 十 一 果 符 初 生 肩 痕 之 徵 塔 成 東 坡 誌 
X77n1526_001:0585c03	其行事。潁濵為銘。贊曰。	其 行 事 潁 濵 為 銘 贊 曰 
X77n1526_001:0585c04	　法苑將興　　棟梁攸屬　　揮麈白雲　　雨花飄馥	 法 苑 將 興 棟 梁 攸 屬 揮 麈 白 雲 雨 花 飄 馥 
X77n1526_001:0585c05	　維趙及蘇　　式是高躅　　龍井風清　　過者必肅	 維 趙 及 蘇 式 是 高 躅 龍 井 風 清 過 者 必 肅 
X77n1526_001:0585c06	宋南屏臻法師	宋 南 屏 臻 法 師 
X77n1526_001:0585c07	師名道臻。傳四明法智之道。初住金山龍遊。侍讀吳	師 名 道 臻 傳 四 明 法 智 之 道 初 住 金 山 龍 遊 侍 讀 吳 
X77n1526_001:0585c08	公倅都。聞師名。革興教禪居請主之。學者朋來。師每	公 倅 都 聞 師 名 革 興 教 禪 居 請 主 之 學 者 朋 來 師 每 
X77n1526_001:0585c09	講次。會文集義。貫穿始終。浙西台學大振自南屏始。	講 次 會 文 集 義 貫 穿 始 終 浙 西 台 學 大 振 自 南 屏 始 
X77n1526_001:0585c10	嘗述二偈贊妙宗鈔曰。佛許六即辨。蛣蜣何不通。知	嘗 述 二 偈 贊 妙 宗 鈔 曰 佛 許 六 即 辨 蛣 蜣 何 不 通 知 
X77n1526_001:0585c11	一不知二。失西又失東。三十若果成。一切皆常樂。蛣	一 不 知 二 失 西 又 失 東 三 十 若 果 成 一 切 皆 常 樂 蛣 
X77n1526_001:0585c12	蜣不究竟。諸佛斷性惡。後與淨覺嶽公辨教門。陳詞	蜣 不 究 竟 諸 佛 斷 性 惡 後 與 淨 覺 嶽 公 辨 教 門 陳 詞 
X77n1526_001:0585c13	有司。乞築高臺。豎赤旛。倣西竺聖師與外道角勝。以	有 司 乞 築 高 臺 豎 赤 旛 倣 西 竺 聖 師 與 外 道 角 勝 以 
X77n1526_001:0585c14	旛標顯處。義墮者斷首截舌懸之。府尹杜而不從。聞	旛 標 顯 處 義 墮 者 斷 首 截 舌 懸 之 府 尹 杜 而 不 從 聞 
X77n1526_001:0585c15	者凜然。初吳公多於休沐請講。盛服止閫外。師未登	者 凜 然 初 吳 公 多 於 休 沐 請 講 盛 服 止 閫 外 師 未 登 
X77n1526_001:0585c16	座不輒入。東坡云。與師語羣集。有所遺忘。師則應口	座 不 輒 入 東 坡 云 與 師 語 羣 集 有 所 遺 忘 師 則 應 口 
X77n1526_001:0585c17	誦之。衮衮不休。東坡祭辨才文云。講有辨臻。即謂師	誦 之 衮 衮 不 休 東 坡 祭 辨 才 文 云 講 有 辨 臻 即 謂 師 
X77n1526_001:0585c18	也。崇寧中諡實相。贊曰。	也 崇 寧 中 諡 實 相 贊 曰 
X77n1526_001:0585c19	　維南有山　　天設翠屏　　師講其下　　鬼神來聽	 維 南 有 山 天 設 翠 屏 師 講 其 下 鬼 神 來 聽 
X77n1526_001:0585c20	　法戰之勇　　氣肅千兵　　坡言不泯　　尚為典刑	 法 戰 之 勇 氣 肅 千 兵 坡 言 不 泯 尚 為 典 刑 
X77n1526_001:0585c21	宋大智照律師	宋 大 智 照 律 師 
X77n1526_001:0585c22	師名元照。字湛然。餘杭唐氏。少依祥符東藏慧鑑師	師 名 元 照 字 湛 然 餘 杭 唐 氏 少 依 祥 符 東 藏 慧 鑑 師 
X77n1526_001:0585c23	學毗尼。及見神悟謙公講天台教觀。遂摳衣出門。博	學 毗 尼 及 見 神 悟 謙 公 講 天 台 教 觀 遂 摳 衣 出 門 博 
X77n1526_001:0585c24	究羣宗。以律為本。又從廣慈受菩薩戒。戒光發見。頓	究 羣 宗 以 律 為 本 又 從 廣 慈 受 菩 薩 戒 戒 光 發 見 頓 
X77n1526_001:0586a01	漸律儀罔不兼備。南山一宗蔚然大振。常披布伽黎。	漸 律 儀 罔 不 兼 備 南 山 一 宗 蔚 然 大 振 常 披 布 伽 黎 
X77n1526_001:0586a02	杖錫持鉢。乞食於市。楊無為贊之曰。持鉢出。持鉢歸。	杖 錫 持 鉢 乞 食 於 市 楊 無 為 贊 之 曰 持 鉢 出 持 鉢 歸 
X77n1526_001:0586a03	佛心常在四威儀。初入廛時人不識。虗空常有鬼神	佛 心 常 在 四 威 儀 初 入 廛 時 人 不 識 虗 空 常 有 鬼 神 
X77n1526_001:0586a04	知。四主郡席。晚居靈芝。凡三十年。眾常數百。嘗言化	知 四 主 郡 席 晚 居 靈 芝 凡 三 十 年 眾 常 數 百 嘗 言 化 
X77n1526_001:0586a05	當世莫若講說。垂將來莫若著書。撰資持濟緣行宗	當 世 莫 若 講 說 垂 將 來 莫 若 著 書 撰 資 持 濟 緣 行 宗 
X77n1526_001:0586a06	應法住法報恩諸記。十六觀小彌陀義疏。及刪定律	應 法 住 法 報 恩 諸 記 十 六 觀 小 彌 陀 義 疏 及 刪 定 律 
X77n1526_001:0586a07	尼本。共百餘卷。芝園集二十卷。自號安忍子。政和六	尼 本 共 百 餘 卷 芝 園 集 二 十 卷 自 號 安 忍 子 政 和 六 
X77n1526_001:0586a08	年秋。命諷普賢行願品。趺坐而化。漁人皆聞天樂聲。	年 秋 命 諷 普 賢 行 願 品 趺 坐 而 化 漁 人 皆 聞 天 樂 聲 
X77n1526_001:0586a09	建塔靈芝西北。諡大智。贊曰。	建 塔 靈 芝 西 北 諡 大 智 贊 曰 
X77n1526_001:0586a10	　毗尼祕藏　　終南著稱　　中微孰振　　大智崛興	 毗 尼 祕 藏 終 南 著 稱 中 微 孰 振 大 智 崛 興 
X77n1526_001:0586a11	　儀合萬行　　論集諸乘　　芝園西邁　　天樂來迎	 儀 合 萬 行 論 集 諸 乘 芝 園 西 邁 天 樂 來 迎 
X77n1526_001:0586a12	宋三藏道法師	宋 三 藏 道 法 師 
X77n1526_001:0586a13	師名法道。舊名永道。順昌毛氏。出家宗唯識百法二	師 名 法 道 舊 名 永 道 順 昌 毛 氏 出 家 宗 唯 識 百 法 二 
X77n1526_001:0586a14	論。又受要天總持三藏密呪軌。及傳圓頓戒法於圓	論 又 受 要 天 總 持 三 藏 密 呪 軌 及 傳 圓 頓 戒 法 於 圓 
X77n1526_001:0586a15	照師。咸得其要。政和中賜椹衣。主左街香積院。賜號	照 師 咸 得 其 要 政 和 中 賜 椹 衣 主 左 街 香 積 院 賜 號 
X77n1526_001:0586a16	寶覺。林靈素以左道罔上。宣和初詔改僧為德士。服	寶 覺 林 靈 素 以 左 道 罔 上 宣 和 初 詔 改 僧 為 德 士 服 
X77n1526_001:0586a17	冠巾。天下從之無敢後。師獨毅然抗詔。黥流道州。後	冠 巾 天 下 從 之 無 敢 後 師 獨 毅 然 抗 詔 黥 流 道 州 後 
X77n1526_001:0586a18	七年還僧。建炎三年賜圓通法濟號。紹興間賜對。上	七 年 還 僧 建 炎 三 年 賜 圓 通 法 濟 號 紹 興 間 賜 對 上 
X77n1526_001:0586a19	面命欲為之去其涅跡。師曰。雖感聖恩。然先皇之墨	面 命 欲 為 之 去 其 涅 跡 師 曰 雖 感 聖 恩 然 先 皇 之 墨 
X77n1526_001:0586a20	不忍除也。上曰。這僧到老倔強。計自便。故事。道場僧	不 忍 除 也 上 曰 這 僧 到 老 倔 強 計 自 便 故 事 道 場 僧 
X77n1526_001:0586a21	左道右。崇觀以來遂易舊制。師不能平。詣朝廷。與道	左 道 右 崇 觀 以 來 遂 易 舊 制 師 不 能 平 詣 朝 廷 與 道 
X77n1526_001:0586a22	士劉若謙論辨。卒獲改正。十七年秋。說偈端坐而化。	士 劉 若 謙 論 辨 卒 獲 改 正 十 七 年 秋 說 偈 端 坐 而 化 
X77n1526_001:0586a23	茶毗。舍利無數。建塔九里松。贊曰。	茶 毗 舍 利 無 數 建 塔 九 里 松 贊 曰 
X77n1526_001:0586a24	　維古至人　　為法亡身　　身既亡矣　　涅奚足云	 維 古 至 人 為 法 亡 身 身 既 亡 矣 涅 奚 足 云 
X77n1526_001:0586b01	　蠻鄉瘴重　　黼座恩新　　等視無礙　　太虗浮雲	 蠻 鄉 瘴 重 黼 座 恩 新 等 視 無 礙 太 虗 浮 雲 
X77n1526_001:0586b02	宋北關妙行淨律師	宋 北 關 妙 行 淨 律 師 
X77n1526_001:0586b03	師名思淨。錢塘喻氏子。好畫阿彌陀佛。臻其妙。楊無	師 名 思 淨 錢 塘 喻 氏 子 好 畫 阿 彌 陀 佛 臻 其 妙 楊 無 
X77n1526_001:0586b04	為呼為喻彌陀。世因以稱焉。棄家學佛。就北關僦舍	為 呼 為 喻 彌 陀 世 因 以 稱 焉 棄 家 學 佛 就 北 關 僦 舍 
X77n1526_001:0586b05	飯僧。不二十年。及三百萬。移妙行額。廣所居為寺。至	飯 僧 不 二 十 年 及 三 百 萬 移 妙 行 額 廣 所 居 為 寺 至 
X77n1526_001:0586b06	今接待不絕。屬離亂。寺獨不焚。師造賊壘。願以一身	今 接 待 不 絕 屬 離 亂 寺 獨 不 焚 師 造 賊 壘 願 以 一 身 
X77n1526_001:0586b07	代一城之命。賊竦然。為之少戢。或者問師能畫彌陀。	代 一 城 之 命 賊 竦 然 為 之 少 戢 或 者 問 師 能 畫 彌 陀 
X77n1526_001:0586b08	何不參禪。師答曰。平生只解念彌陀。不解參禪可奈	何 不 參 禪 師 答 曰 平 生 只 解 念 彌 陀 不 解 參 禪 可 奈 
X77n1526_001:0586b09	何。但得五湖風月在。太平何用動干戈。師兒時遊西	何 但 得 五 湖 風 月 在 太 平 何 用 動 干 戈 師 兒 時 遊 西 
X77n1526_001:0586b10	湖多寶山輒作念曰。異時當鐫此石為佛。後果為彌	湖 多 寶 山 輒 作 念 曰 異 時 當 鐫 此 石 為 佛 後 果 為 彌 
X77n1526_001:0586b11	勒像。侍郎薛公問彌勒見在天宮說法。鑿石奚為。師	勒 像 侍 郎 薛 公 問 彌 勒 見 在 天 宮 說 法 鑿 石 奚 為 師 
X77n1526_001:0586b12	答曰。咄哉頑石頭。全憑巧匠修。只今彌勒佛。莫待下	答 曰 咄 哉 頑 石 頭 全 憑 巧 匠 修 只 今 彌 勒 佛 莫 待 下 
X77n1526_001:0586b13	生求。其隨機應答類如此。師平生務實。不事虗飾。紹	生 求 其 隨 機 應 答 類 如 此 師 平 生 務 實 不 事 虗 飾 紹 
X77n1526_001:0586b14	興七年冬。趺坐而逝。侍郎無垢張公九成銘其塔。	興 七 年 冬 趺 坐 而 逝 侍 郎 無 垢 張 公 九 成 銘 其 塔 
X77n1526_001:0586b15	贊曰。	贊 曰 
X77n1526_001:0586b16	　永脫世塵　　不為物轉　　本有彌陀　　毫端發見	 永 脫 世 塵 不 為 物 轉 本 有 彌 陀 毫 端 發 見 
X77n1526_001:0586b17	　鉢飯流香　　石像符願　　無垢為銘　　師其可見	 鉢 飯 流 香 石 像 符 願 無 垢 為 銘 師 其 可 見 
X77n1526_001:0586b18	宋僧統寧法師	宋 僧 統 寧 法 師 
X77n1526_001:0586b19	師名贊寧。姓高氏。其先世渤海人。天祐中。師生於吳	師 名 贊 寧 姓 高 氏 其 先 世 渤 海 人 天 祐 中 師 生 於 吳 
X77n1526_001:0586b20	興郡之德清金鵝別墅。出家杭之祥符。習南山律宗。	興 郡 之 德 清 金 鵝 別 墅 出 家 杭 之 祥 符 習 南 山 律 宗 
X77n1526_001:0586b21	著述毗尼。時人謂之律虎。文學日茂。聲望日隆。武肅	著 述 毗 尼 時 人 謂 之 律 虎 文 學 日 茂 聲 望 日 隆 武 肅 
X77n1526_001:0586b22	諸王公族咸慕重之。署為兩浙僧統。賜號明義宗文。	諸 王 公 族 咸 慕 重 之 署 為 兩 浙 僧 統 賜 號 明 義 宗 文 
X77n1526_001:0586b23	興國三年。太宗聞其名。詔對滋福殿。延問彌日。改賜	興 國 三 年 太 宗 聞 其 名 詔 對 滋 福 殿 延 問 彌 日 改 賜 
X77n1526_001:0586b24	通慧。詔修大宋高僧傳三十卷。又詔撰三教聖賢事	通 慧 詔 修 大 宋 高 僧 傳 三 十 卷 又 詔 撰 三 教 聖 賢 事 
X77n1526_001:0586c01	一百卷。初補左街講經首座。知西京教門事。咸平初	一 百 卷 初 補 左 街 講 經 首 座 知 西 京 教 門 事 咸 平 初 
X77n1526_001:0586c02	加右街僧錄。師又著內典集一百五十卷。外學集四	加 右 街 僧 錄 師 又 著 內 典 集 一 百 五 十 卷 外 學 集 四 
X77n1526_001:0586c03	十九卷。內翰王禹偁作文集序。極其贊美。及有書稱	十 九 卷 內 翰 王 禹 偁 作 文 集 序 極 其 贊 美 及 有 書 稱 
X77n1526_001:0586c04	其文辭。末云。所謂時雨降矣。日月出矣。灌溉爝火復	其 文 辭 末 云 所 謂 時 雨 降 矣 日 月 出 矣 灌 溉 爝 火 復 
X77n1526_001:0586c05	何為哉。至道二年示寂。葬龍井塢。崇寧四年加諡圓	何 為 哉 至 道 二 年 示 寂 葬 龍 井 塢 崇 寧 四 年 加 諡 圓 
X77n1526_001:0586c06	明。贊曰。	明 贊 曰 
X77n1526_001:0586c07	　學富道充　　名聞邦國　　綸巾屢膺　　爰寵其職	 學 富 道 充 名 聞 邦 國 綸 巾 屢 膺 爰 寵 其 職 
X77n1526_001:0586c08	　史館譯場　　削浮纂實　　曰古曰今　　光明罔極	 史 館 譯 場 削 浮 纂 實 曰 古 曰 今 光 明 罔 極 
X77n1526_001:0586c09	宋晉水源法師	宋 晉 水 源 法 師 
X77n1526_001:0586c10	師名淨源。字伯常。姓楊氏。生而敏慧。依東京報慈寺	師 名 淨 源 字 伯 常 姓 楊 氏 生 而 敏 慧 依 東 京 報 慈 寺 
X77n1526_001:0586c11	海達大師得度。奮志參尋。初見華嚴承遷。次見橫海	海 達 大 師 得 度 奮 志 參 尋 初 見 華 嚴 承 遷 次 見 橫 海 
X77n1526_001:0586c12	明覃。後見長水子璿。盡得華嚴奧旨。聲譽籍甚。住泉	明 覃 後 見 長 水 子 璿 盡 得 華 嚴 奧 旨 聲 譽 籍 甚 住 泉 
X77n1526_001:0586c13	之清涼。蘇之觀音。杭之祥符。湖之寶閣。秀之善住。左	之 清 涼 蘇 之 觀 音 杭 之 祥 符 湖 之 寶 閣 秀 之 善 住 左 
X77n1526_001:0586c14	丞蒲公守杭。尊其道。以慧因院易禪為教。命師居之。	丞 蒲 公 守 杭 尊 其 道 以 慧 因 院 易 禪 為 教 命 師 居 之 
X77n1526_001:0586c15	所至。緇素景慕。師筆力遒勁。合華嚴證聖正元二疏	所 至 緇 素 景 慕 師 筆 力 遒 勁 合 華 嚴 證 聖 正 元 二 疏 
X77n1526_001:0586c16	為一以便觀覽。製華嚴楞嚴圓覺三懺法。及作法華	為 一 以 便 觀 覽 製 華 嚴 楞 嚴 圓 覺 三 懺 法 及 作 法 華 
X77n1526_001:0586c17	集義通要十四卷。又疏解仁王般若等經。高麗國王	集 義 通 要 十 四 卷 又 疏 解 仁 王 般 若 等 經 高 麗 國 王 
X77n1526_001:0586c18	子為僧曰統義天。航海而來。問法於師。朝廷遣侍講	子 為 僧 曰 統 義 天 航 海 而 來 問 法 於 師 朝 廷 遣 侍 講 
X77n1526_001:0586c19	楊傑館伴。化及外國。其道可知矣。元祐三年冬示寂。	楊 傑 館 伴 化 及 外 國 其 道 可 知 矣 元 祐 三 年 冬 示 寂 
X77n1526_001:0586c20	茶毗。得舍利無數。瘞於慧因院之西北。壽七十八。先	茶 毗 得 舍 利 無 數 瘞 於 慧 因 院 之 西 北 壽 七 十 八 先 
X77n1526_001:0586c21	世泉之晉水人。故學者以晉水稱之。贊曰。	世 泉 之 晉 水 人 故 學 者 以 晉 水 稱 之 贊 曰 
X77n1526_001:0586c22	　法界無盡　　一心洞明　　奮厥餘力　　詮釋羣經	 法 界 無 盡 一 心 洞 明 奮 厥 餘 力 詮 釋 羣 經 
