T45n1886_001:0707c22	原人論序	原 人 論 序 
T45n1886_001:0707c24	終南山草堂寺沙門宗密述	終 南 山 草 堂 寺 沙 門 宗 密 述 
T45n1886_001:0707c25	萬靈蠢蠢皆有其本，萬物芸芸各歸其根。未	萬 靈 蠢 蠢 皆 有 其 本 萬 物 芸 芸 各 歸 其 根 未 
T45n1886_001:0707c26	有無根本而有枝末者也，況三才中之最靈	有 無 根 本 而 有 枝 末 者 也 況 三 才 中 之 最 靈 
T45n1886_001:0707c27	而無本源乎？且知人者智，自知者明，今我稟	而 無 本 源 乎 且 知 人 者 智 自 知 者 明 今 我 稟 
T45n1886_001:0707c28	得人身而不自知所從來，曷能知他世所趣	得 人 身 而 不 自 知 所 從 來 曷 能 知 他 世 所 趣 
T45n1886_001:0707c29	乎？曷能知天下古今之人事乎？故數十年中	乎 曷 能 知 天 下 古 今 之 人 事 乎 故 數 十 年 中 
T45n1886_001:0708a01	學無常師，博攷內外以原自身，原之不已，果	學 無 常 師 博 攷 內 外 以 原 自 身 原 之 不 已 果 
T45n1886_001:0708a02	得其本。然今習儒道者，秖知近則乃祖乃父，	得 其 本 然 今 習 儒 道 者 秖 知 近 則 乃 祖 乃 父 
T45n1886_001:0708a03	傳體相續，受得此身；遠則混沌一氣，剖為陰	傳 體 相 續 受 得 此 身 遠 則 混 沌 一 氣 剖 為 陰 
T45n1886_001:0708a04	陽之二，二生天地人三，三生萬物。萬物與人	陽 之 二 二 生 天 地 人 三 三 生 萬 物 萬 物 與 人 
T45n1886_001:0708a05	皆氣為本。習佛法者，但云：「近則前生造業，隨	皆 氣 為 本 習 佛 法 者 但 云 近 則 前 生 造 業 隨 
T45n1886_001:0708a06	業受報，得此人身；遠則業又從惑展轉，乃至	業 受 報 得 此 人 身 遠 則 業 又 從 惑 展 轉 乃 至 
T45n1886_001:0708a07	阿賴耶識為身根本。」皆謂已窮，而實未也。然	阿賴耶識 為 身 根 本 皆 謂 已 窮 而 實 未 也 然 
T45n1886_001:0708a08	孔、老、釋迦皆是至聖，隨時應物，設教殊塗。內	孔 老 釋 迦 皆 是 至 聖 隨 時 應 物 設 教 殊 塗 內 
T45n1886_001:0708a09	外相資，共利群庶。策勤萬行，明因果始終；推	外 相 資 共 利 群 庶 策 勤 萬 行 明 因 果 始 終 推 
T45n1886_001:0708a10	究萬法，彰生起本末。雖皆聖意而有實有權，	究 萬 法 彰 生 起 本 末 雖 皆 聖 意 而 有 實 有 權 
T45n1886_001:0708a11	二教唯權，佛兼權實。策萬行，懲惡勸善，同歸	二 教 唯 權 佛 兼 權 實 策 萬 行 懲 惡 勸 善 同 歸 
T45n1886_001:0708a12	於治，則三教皆可遵行；推萬法，窮理盡性，至	於 治 則 三 教 皆 可 遵 行 推 萬 法 窮 理 盡 性 至 
T45n1886_001:0708a13	於本源，則佛教方為決了。然當今學士各執	於 本 源 則 佛 教 方 為 決 了 然 當 今 學 士 各 執 
T45n1886_001:0708a14	一宗，就師佛者，仍迷實義，故於天地人物不	一 宗 就 師 佛 者 仍 迷 實 義 故 於 天 地 人 物 不 
T45n1886_001:0708a15	能原之至源。余今還依內外教理推窮萬法，	能 原 之 至 源 余 今 還 依 內 外 教 理 推 窮 萬 法 
T45n1886_001:0708a16	初從淺至深，於習權教者，斥滯令通而極其	初 從 淺 至 深 於 習 權 教 者 斥 滯 令 通 而 極 其 
T45n1886_001:0708a17	本；後依了教，顯示展轉生起之義，會偏令圓	本 後 依 了 教 顯 示 展 轉 生 起 之 義 會 偏 令 圓 
T45n1886_001:0708a18	而至於末(末即天地人物)。文有四篇，名原人也。	而 至 於 末 末 即 天 地 人 物 文 有 四 篇 名 原 人 也 
T45n1886_001:0708a19	原人論序(終)	原 人 論 序 終 
T45n1886_001:0708a22	原人論	原 人 論 
T45n1886_001:0708a24	終南山草堂寺沙門宗密述	終 南 山 草 堂 寺 沙 門 宗 密 述 
T45n1886_001:0708a25	斥迷執第一(習儒道者)	斥 迷 執 第 一 習 儒 道 者 
T45n1886_001:0708a26	儒道二教說人畜等類，皆是虛無大道生成	儒 道 二 教 說 人 畜 等 類 皆 是 虛 無 大 道 生 成 
T45n1886_001:0708a27	養育。謂道法自然生於元氣，元氣生天地，天	養 育 謂 道 法 自 然 生 於 元 氣 元 氣 生 天 地 天 
T45n1886_001:0708a28	地生萬物，故愚智貴賤貧富苦樂，皆稟於天，	地 生 萬 物 故 愚 智 貴 賤 貧 富 苦 樂 皆 稟 於 天 
T45n1886_001:0708a29	由於時命；故死後却歸天地，復其虛無。然外	由 於 時 命 故 死 後 却 歸 天 地 復 其 虛 無 然 外 
T45n1886_001:0708b01	教宗旨，但在乎依身立行，不在究竟身之元	教 宗 旨 但 在 乎 依 身 立 行 不 在 究 竟 身 之 元 
T45n1886_001:0708b02	由。所說萬物不論象外，雖指大道為本，而不	由 所 說 萬 物 不 論 象 外 雖 指 大 道 為 本 而 不 
T45n1886_001:0708b03	備明順逆起滅染淨因緣，故習者不知是權，	備 明 順 逆 起 滅 染 淨 因 緣 故 習 者 不 知 是 權 
T45n1886_001:0708b04	執之為了。今略舉而詰之。所言萬物皆從虛	執 之 為 了 今 略 舉 而 詰 之 所 言 萬 物 皆 從 虛 
T45n1886_001:0708b05	無大道而生者，大道即是生死賢愚之本，吉	無 大 道 而 生 者 大 道 即 是 生 死 賢 愚 之 本 吉 
T45n1886_001:0708b06	凶禍福之基。基本既其常存，則禍亂凶愚不	凶 禍 福 之 基 基 本 既 其 常 存 則 禍 亂 凶 愚 不 
T45n1886_001:0708b07	可除也，福慶賢善不可益也，何用老莊之教	可 除 也 福 慶 賢 善 不 可 益 也 何 用 老 莊 之 教 
T45n1886_001:0708b08	耶？又道育虎狼、胎桀紂，夭顏冉、禍夷齊，何名	耶 又 道 育 虎 狼 胎 桀 紂 夭 顏 冉 禍 夷 齊 何 名 
T45n1886_001:0708b09	尊乎？又言萬物皆是自然生化非因緣者，則	尊 乎 又 言 萬 物 皆 是 自 然 生 化 非 因 緣 者 則 
T45n1886_001:0708b10	一切無因緣處悉應生化，謂石應生草，草或	一 切 無 因 緣 處 悉 應 生 化 謂 石 應 生 草 草 或 
T45n1886_001:0708b11	生人，人生畜等。又應生無前後，起無早晚，神	生 人 人 生 畜 等 又 應 生 無 前 後 起 無 早 晚 神 
T45n1886_001:0708b12	仙不藉丹藥，太平不藉賢良，仁義不藉教習，	仙 不 藉 丹 藥 太 平 不 藉 賢 良 仁 義 不 藉 教 習 
T45n1886_001:0708b13	老莊周孔何用立教為軌則乎？又言皆從元	老 莊 周 孔 何 用 立 教 為 軌 則 乎 又 言 皆 從 元 
T45n1886_001:0708b14	氣而生成者，則歘生之神未曾習慮，豈得嬰	氣 而 生 成 者 則 歘 生 之 神 未 曾 習 慮 豈 得 嬰 
T45n1886_001:0708b15	孩便能愛惡驕恣焉？若言歘有自然便能隨	孩 便 能 愛 惡 驕 恣 焉 若 言 歘 有 自 然 便 能 隨 
T45n1886_001:0708b16	念愛惡等者，則五德六藝悉能隨念而解，何	念 愛 惡 等 者 則 五 德 六 藝 悉 能 隨 念 而 解 何 
T45n1886_001:0708b17	待因緣學習而成？又若生是稟氣而歘有，死	待 因 緣 學 習 而 成 又 若 生 是 稟 氣 而 歘 有 死 
T45n1886_001:0708b18	是氣散而歘無，則誰為鬼神乎？且世有鑒	是 氣 散 而 歘 無 則 誰 為 鬼 神 乎 且 世 有 鑒 
T45n1886_001:0708b19	達前生追憶往事，則知生前相續，非稟氣而	達 前 生 追 憶 往 事 則 知 生 前 相 續 非 稟 氣 而 
T45n1886_001:0708b20	歘有；又驗鬼神靈知不斷，則知死後非氣散	歘 有 又 驗 鬼 神 靈 知 不 斷 則 知 死 後 非 氣 散 
T45n1886_001:0708b21	而歘無。故祭祀求禱，典藉有文，況死而蘇	而 歘 無 故 祭 祀 求 禱 典 藉 有 文 況 死 而 蘇 
T45n1886_001:0708b22	者說幽途事，或死後感動妻子讎報怨恩，今	者 說 幽 途 事 或 死 後 感 動 妻 子 讎 報 怨 恩 今 
T45n1886_001:0708b23	古皆有耶？外難曰：「若人死為鬼，則古來之鬼	古 皆 有 耶 外 難 曰 若 人 死 為 鬼 則 古 來 之 鬼 
T45n1886_001:0708b24	填塞巷路，合有見者。如何不爾？」答曰：「人死六	填 塞 巷 路 合 有 見 者 如 何 不 爾 答 曰 人 死 六 
T45n1886_001:0708b25	道，不必皆為鬼，鬼死復為人等，豈古來積鬼	道 不 必 皆 為 鬼 鬼 死 復 為 人 等 豈 古 來 積 鬼 
T45n1886_001:0708b26	常存耶？」且天地之氣本無知也，人稟無知之	常 存 耶 且 天 地 之 氣 本 無 知 也 人 稟 無 知 之 
T45n1886_001:0708b27	氣，安得歘起而有知乎？草木亦皆稟氣，何	氣 安 得 歘 起 而 有 知 乎 草 木 亦 皆 稟 氣 何 
T45n1886_001:0708b28	不知乎？又言貧富貴賤賢愚善惡吉凶禍福	不 知 乎 又 言 貧 富 貴 賤 賢 愚 善 惡 吉 凶 禍 福 
T45n1886_001:0708b29	皆由天命者，則天之賦命奚有貧多富少、賤	皆 由 天 命 者 則 天 之 賦 命 奚 有 貧 多 富 少 賤 
T45n1886_001:0708c01	多貴少，乃至禍多福少？苟多少之分在天，	多 貴 少 乃 至 禍 多 福 少 苟 多 少 之 分 在 天 
T45n1886_001:0708c02	天何不平乎？況有無行而貴、守行而賤，無德	天 何 不 平 乎 況 有 無 行 而 貴 守 行 而 賤 無 德 
T45n1886_001:0708c03	而富、有德而貧，逆吉義凶、仁夭暴壽，乃至有	而 富 有 德 而 貧 逆 吉 義 凶 仁 夭 暴 壽 乃 至 有 
T45n1886_001:0708c04	道者喪、無道者興？既皆由天，天乃興不道而	道 者 喪 無 道 者 興 既 皆 由 天 天 乃 興 不 道 而 
T45n1886_001:0708c05	喪道？何有福善益謙之賞，禍淫害盈之罰焉？	喪 道 何 有 福 善 益 謙 之 賞 禍 淫 害 盈 之 罰 焉 
T45n1886_001:0708c06	又既禍亂反逆皆由天命，則聖人設教，責人	又 既 禍 亂 反 逆 皆 由 天 命 則 聖 人 設 教 責 人 
T45n1886_001:0708c07	不責天，罪物不罪命，是不當也！然則《詩》刺亂	不 責 天 罪 物 不 罪 命 是 不 當 也 然 則 詩 刺 亂 
T45n1886_001:0708c08	政，《書》讚王道，《禮》稱安上，《樂》號移風，豈是奉上	政 書 讚 王 道 禮 稱 安 上 樂 號 移 風 豈 是 奉 上 
T45n1886_001:0708c09	天之意，順造化之心乎？是知專此教者，未能	天 之 意 順 造 化 之 心 乎 是 知 專 此 教 者 未 能 
T45n1886_001:0708c10	原人。	原 人 
T45n1886_001:0708c11	斥偏淺第二(習佛不了義教者)	斥 偏 淺 第 二 習 佛 不 了 義 教 者 
T45n1886_001:0708c12	佛教自淺之深，略有五等：一、人天教，二、小乘	佛 教 自 淺 之 深 略 有 五 等 一 人 天 教 二 小 乘 
T45n1886_001:0708c13	教，三、大乘法相教，四、大乘破相教(上四在此篇中)，五、	教 三 大 乘 法 相 教 四 大 乘 破 相 教 上 四 在 此 篇 中 五 
T45n1886_001:0708c14	一乘顯性教(此一在第三篇中)。	一 乘 顯 性 教 此 一 在 第 三 篇 中 
T45n1886_001:0708c15	一、佛為初心人且說三世業報善惡因果，謂	一 佛 為 初 心 人 且 說 三 世 業 報 善 惡 因 果 謂 
T45n1886_001:0708c16	造上品十惡死墮地獄，中品餓鬼，下品畜生。	造 上 品 十 惡 死 墮 地 獄 中 品 餓 鬼 下 品 畜 生 
T45n1886_001:0708c17	故佛且類世五常之教(天竺世教，儀式雖殊，懲惡勸善無別，亦不離仁義等五	故 佛 且 類 世 五 常 之 教 天 竺 世 教 儀 式 雖 殊 懲 惡 勸 善 無 別 亦 不 離 仁 義 等 五 
T45n1886_001:0708c18	常，而有德行可修例。如：此國歛手而舉，吐番散手而垂，皆為禮也)，令持五戒(不殺是仁；不盜是義；	常 而 有 德 行 可 修 例 如 此 國 歛 手 而 舉 吐 番 散 手 而 垂 皆 為 禮 也 令 持 五 戒 不 殺 是 仁 不 盜 是 義 
T45n1886_001:0708c19	不邪淫是禮；不妄語是信；不飲噉酒肉，神氣清潔益於智也)，得免三途、生人道	不 邪 淫 是 禮 不 妄 語 是 信 不 飲 噉 酒 肉 神 氣 清 潔 益 於 智 也 得 免 三 途 生 人 道 
T45n1886_001:0708c20	中。修上品十善及施戒等生六欲天。修四禪	中 修 上 品 十 善 及 施 戒 等 生 六 欲 天 修 四 禪 
T45n1886_001:0708c21	八定生色界、無色界天(題中不標天鬼地獄者，界地不同，見聞不及，凡俗尚不	八 定 生 色 界 無 色 界 天 題 中 不 標 天 鬼 地 獄 者 界 地 不 同 見 聞 不 及 凡 俗 尚 不 
T45n1886_001:0708c22	知末，況肯窮本？故對俗教且標原人。今敘佛經，理宜具列)。故名人天教也(然業有三種：	知 末 況 肯 窮 本 故 對 俗 教 且 標 原 人 今 敘 佛 經 理 宜 具 列 故 名 人 天 教 也 然 業有三種 
T45n1886_001:0708c23	一惡，二善，三不動。報有三時：謂現報，生報，後報)。據此教中，業為身本。今	一 惡 二 善 三 不 動 報 有 三 時 謂 現 報 生 報 後 報 據 此 教 中 業 為 身 本 今 
T45n1886_001:0708c24	詰之曰：既由造業受五道身，未審誰人造業、	詰 之 曰 既 由 造 業 受 五 道 身 未 審 誰 人 造 業 
T45n1886_001:0708c25	誰人受報？若此眼耳手足能造業者，初死之	誰 人 受 報 若 此 眼 耳 手 足 能 造 業 者 初 死 之 
T45n1886_001:0708c26	人眼耳手足宛然，何不見聞造作？若言心作，	人 眼 耳 手 足 宛 然 何 不 見 聞 造 作 若 言 心 作 
T45n1886_001:0708c27	何者是心？若言肉心，肉心有質，繫於身內，	何 者 是 心 若 言 肉 心 肉 心 有 質 繫 於 身 內 
T45n1886_001:0708c28	如何速入眼耳辨外是非？是非不知，因何取	如 何 速 入 眼 耳 辨 外 是 非 是 非 不 知 因 何 取 
T45n1886_001:0709a01	捨？且心與眼耳手足俱為質閡，豈得內外相	捨 且 心 與 眼 耳 手 足 俱 為 質 閡 豈 得 內 外 相 
T45n1886_001:0709a02	通運動應接同造業緣？若言但是喜怒愛惡	通 運 動 應 接 同 造 業 緣 若 言 但 是 喜 怒 愛 惡 
T45n1886_001:0709a03	發動身口令造業者，喜怒等情乍起乍滅，自	發 動 身 口 令 造 業 者 喜 怒 等 情 乍 起 乍 滅 自 
T45n1886_001:0709a04	無其體，將何為主而作業耶？設言不應如此，	無 其 體 將 何 為 主 而 作 業 耶 設 言 不 應 如 此 
T45n1886_001:0709a05	別別推尋，都是我此身心能造業者，此身已	別 別 推 尋 都 是 我 此 身 心 能 造 業 者 此 身 已 
T45n1886_001:0709a06	死誰受苦樂之報？若言死後更有身者，豈有	死 誰 受 苦 樂 之 報 若 言 死 後 更 有 身 者 豈 有 
T45n1886_001:0709a07	今日身心造罪修福，令他後世身心受苦受	今 日 身 心 造 罪 修 福 令 他 後 世 身 心 受 苦 受 
T45n1886_001:0709a08	樂？據此則修福者屈甚，造罪者幸甚，如何神	樂 據 此 則 修 福 者 屈 甚 造 罪 者 幸 甚 如 何 神 
T45n1886_001:0709a09	理如此無道？故知但習此教者，雖信業緣，不	理 如 此 無 道 故 知 但 習 此 教 者 雖 信 業 緣 不 
T45n1886_001:0709a10	達身本。	達 身 本 
T45n1886_001:0709a11	二、小乘教者，說形骸之色、思慮之心，從無始	二 小 乘 教 者 說 形 骸 之 色 思 慮 之 心 從 無 始 
T45n1886_001:0709a12	來因緣力故，念念生滅相續無窮。如水涓涓，	來 因 緣 力 故 念念生滅 相 續 無 窮 如 水 涓 涓 
T45n1886_001:0709a13	如燈焰焰，身心假合似一似常，凡愚不覺執	如 燈 焰 焰 身 心 假 合 似 一 似 常 凡 愚 不 覺 執 
T45n1886_001:0709a14	之為我。寶此我故，即起貪(貪名利以榮我)、瞋(瞋違情境恐侵害我)、癡	之 為 我 寶 此 我 故 即 起 貪 貪 名 利 以 榮 我 瞋 瞋 違 情 境 恐 侵 害 我 癡 
T45n1886_001:0709a15	(非理計校)等三毒。三毒擊意，發動身口造一切業。	 非 理 計 校 等 三 毒 三 毒 擊 意 發 動 身 口 造 一 切 業 
T45n1886_001:0709a16	業成難逃，故受五道苦樂等身(別業所感)，三界勝劣	業 成 難 逃 故 受 五 道 苦 樂 等 身 別 業 所 感 三 界 勝 劣 
T45n1886_001:0709a17	等處(共業所感)。於所受身還執為我，還起貪等造業	等 處 共 業 所 感 於 所 受 身 還 執 為 我 還 起 貪 等 造 業 
T45n1886_001:0709a18	受報。身則生老病死，死而復生。界則成住壞	受 報 身 則 生老病死 死 而 復 生 界 則 成 住 壞 
T45n1886_001:0709a19	空，空而復成(從空劫初成世界者，頌曰：空界大風起，傍廣數無量，厚十六洛叉，金剛不能壞。	空 空 而 復 成 從 空 劫 初 成 世 界 者 頌 曰 空 界 大 風 起 傍 廣 數 無 量 厚 十 六 洛 叉 金 剛 不 能 壞 
T45n1886_001:0709a20	此名持界風。光音金藏雲，布及三千界，雨如車軸下，風遏不聽流，深十一洛叉，始作金剛界。次第金藏雲，注雨	此 名 持 界 風 光 音 金 藏 雲 布 及 三 千 界 雨 如 車 軸 下 風 遏 不 聽 流 深 十 一 洛 叉 始 作 金 剛 界 次 第 金 藏 雲 注 雨 
T45n1886_001:0709a21	滿其內，先成梵王界，乃至夜摩天。風鼓清水成，須彌七金等，滓濁為山地，四洲及泥犁，鹹海外輪圍，方名器界	滿 其 內 先 成 梵 王 界 乃 至 夜 摩 天 風 鼓 清 水 成 須 彌 七 金 等 滓 濁 為 山 地 四 洲 及 泥 犁 鹹 海 外 輪 圍 方 名 器 界 
T45n1886_001:0709a22	立。時經一增減，乃至二禪福，盡下生人間。初食地餅林藤，後粳米不銷，大小便利，男女形別，分田立主求臣佐，	立 時 經 一 增 減 乃 至 二 禪 福 盡 下 生 人 間 初 食 地 餅 林 藤 後 粳 米 不 銷 大小便利 男 女 形 別 分 田 立 主 求 臣 佐 
T45n1886_001:0709a23	種種差別。經十九增減，兼前總二十增減，名為成劫。議曰：空界劫中，是道教指云虛無之道，然道體寂照靈通，	種種差別 經 十 九 增 減 兼 前 總 二 十 增 減 名 為 成 劫 議 曰 空 界 劫 中 是 道 教 指 云 虛 無 之 道 然 道 體 寂 照 靈 通 
T45n1886_001:0709a24	不是虛無，老氏或迷之、或權設，務絕人欲，故指空界為道。空界中大風，即彼混沌一氣，故彼云道生一也。金藏	不 是 虛 無 老 氏 或 迷 之 或 權 設 務 絕 人 欲 故 指 空 界 為 道 空 界 中 大 風 即 彼 混 沌 一 氣 故 彼 云 道 生 一 也 金 藏 
T45n1886_001:0709a25	雲者，氣形之始，即太極也。雨下不流，陰氣凝也。陰陽相合，方能生成矣！梵王界乃至須彌者，彼之天也，滓濁	雲 者 氣 形 之 始 即 太 極 也 雨 下 不 流 陰 氣 凝 也 陰 陽 相 合 方 能 生 成 矣 梵 王 界 乃 至 須 彌 者 彼 之 天 也 滓 濁 
T45n1886_001:0709a26	者地，即一生二矣！二禪福盡下生，即人也。即二生三，三才備矣！地餅已下乃至種種，即三生萬物。此當三皇已	者 地 即 一 生 二 矣 二 禪 福 盡 下 生 即 人 也 即 二 生 三 三 才 備 矣 地 餅 已 下 乃 至 種 種 即 三 生 萬 物 此 當 三 皇 已 
T45n1886_001:0709a27	前穴居野食，未有火化等，但以其時無文字記載故，後人傳聞不明，展轉錯謬，諸家著作種種異說。佛教又緣通明	前 穴 居 野 食 未 有 火 化 等 但 以 其 時 無 文 字 記 載 故 後 人 傳 聞 不 明 展 轉 錯 謬 諸 家 著 作 種 種 異 說 佛 教 又 緣 通 明 
T45n1886_001:0709b01	三千世界，不局大唐，故內外教文不全同也。住者住劫，亦經二十增減。壞者壞劫，亦二十增減，前十九增減壞有	三千世界 不 局 大 唐 故 內 外 教 文 不 全 同 也 住 者 住 劫 亦 經 二 十 增 減 壞 者 壞 劫 亦 二 十 增 減 前 十 九 增 減 壞 有 
T45n1886_001:0709b02	情，後一增減壞器界，能壞是火水風等三災。空者空劫，亦二十增減，中空無世界及諸有情也)。劫劫	情 後 一 增 減 壞 器 界 能 壞 是 火 水 風 等 三 災 空 者 空 劫 亦 二 十 增 減 中 空 無 世 界 及 諸 有 情 也 劫 劫 
T45n1886_001:0709b03	生生輪迴不絕，無終無始如汲井輪(道教只知今此世界未成	生 生 輪 迴 不 絕 無 終 無 始 如 汲 井 輪 道 教 只 知 今 此 世 界 未 成 
T45n1886_001:0709b04	時一度空劫，云虛無、混沌、一氣等，名為元始。不知空界已前，早經千千萬萬遍成住壞空，終而復始。故知佛教法中，	時 一 度 空 劫 云 虛 無 混 沌 一 氣 等 名 為 元 始 不 知 空 界 已 前 早 經 千 千 萬 萬 遍 成 住 壞 空 終 而 復 始 故 知 佛 教 法 中 
T45n1886_001:0709b05	小乘淺淺之教，已超外典深深之說)，都由不了此身本不是我，不是	小 乘 淺 淺 之 教 已 超 外 典 深 深 之 說 都 由 不 了 此 身 本 不 是 我 不 是 
T45n1886_001:0709b06	我者，謂此身本因色心和合為相。今推尋分	我 者 謂 此 身 本 因 色 心 和 合 為 相 今 推 尋 分 
T45n1886_001:0709b07	析，色有地水火風之四大，心有受(能領納好惡之事)、想	析 色 有 地水火風 之 四 大 心 有 受 能 領 納 好 惡 之 事 想 
T45n1886_001:0709b08	(能取像者)、行(能造作者念念遷流)、識(能了別者)之四蘊。若皆是我，即	 能 取 像 者 行 能 造 作 者 念 念 遷 流 識 能 了 別 者 之 四 蘊 若 皆 是 我 即 
T45n1886_001:0709b09	成八我，況地大中復有眾多？謂三百六十段	成 八 我 況 地 大 中 復 有 眾 多 謂 三 百 六 十 段 
T45n1886_001:0709b10	骨，一一各別。皮毛筋肉肝心脾腎，各不相	骨 一 一 各 別 皮 毛 筋 肉 肝 心 脾 腎 各 不 相 
T45n1886_001:0709b11	是。諸心數等亦各不同。見不是聞，喜不是怒，	是 諸 心 數 等 亦 各 不 同 見 不 是 聞 喜 不 是 怒 
T45n1886_001:0709b12	展轉乃至八萬四千塵勞。既有此眾多之物，	展 轉 乃 至 八萬四千 塵 勞 既 有 此 眾 多 之 物 
T45n1886_001:0709b13	不知定取何者為我？若皆是我，我即百千。一	不 知 定 取 何 者 為 我 若 皆 是 我 我 即 百 千 一 
T45n1886_001:0709b14	身之中，多主紛亂。離此之外，復無別法。翻覆	身 之 中 多 主 紛 亂 離 此 之 外 復 無 別 法 翻 覆 
T45n1886_001:0709b15	推我，皆不可得。便悟此身，但是眾緣，似和合	推 我 皆 不 可 得 便 悟 此 身 但 是 眾 緣 似 和 合 
T45n1886_001:0709b16	相，元無我人，為誰貪瞋？為誰殺盜施戒(知苦諦也)？	相 元 無 我 人 為 誰 貪 瞋 為 誰 殺 盜 施 戒 知 苦 諦 也 
T45n1886_001:0709b17	遂不滯心於三界有漏善惡(斷集諦也)；但修無我觀	遂 不 滯 心 於 三 界 有 漏 善 惡 斷 集 諦 也 但 修 無 我 觀 
T45n1886_001:0709b18	智(道諦)；以斷貪等，止息諸業；證得我空真如(滅諦)，乃	智 道 諦 以 斷 貪 等 止 息 諸 業 證 得 我 空 真 如 滅 諦 乃 
T45n1886_001:0709b19	至得阿羅漢果，灰身滅智方斷諸苦。據此宗	至得阿羅漢果 灰 身 滅 智 方 斷 諸 苦 據 此 宗 
T45n1886_001:0709b20	中，以色心二法及貪瞋癡，為根身器界之本	中 以 色 心 二 法 及 貪 瞋 癡 為 根 身 器 界 之 本 
T45n1886_001:0709b21	也，過去未來更無別法為本。今詰之曰，夫經	也 過去未來 更 無 別 法 為 本 今 詰 之 曰 夫 經 
T45n1886_001:0709b22	生累世為身本者，自體須無間斷。今五識闕	生 累 世 為 身 本 者 自 體 須 無 間 斷 今 五 識 闕 
T45n1886_001:0709b23	緣不起(根境等為緣)，意識有時不行(悶絕、睡眠、滅盡定、無想定、無想天)，無	緣 不 起 根 境 等 為 緣 意 識 有 時 不 行 悶 絕 睡 眠 滅 盡 定 無 想 定 無 想 天 無 
T45n1886_001:0709b24	色界天無此四大，如何持得此身，世世不絕？	色 界 天 無 此 四 大 如 何 持 得 此 身 世 世 不 絕 
T45n1886_001:0709b25	是知專此教者，亦未原身。	是 知 專 此 教 者 亦 未 原 身 
T45n1886_001:0709b26	三、大乘法相教者，說一切有情無始已來，法	三 大 乘 法 相 教 者 說 一切有情 無始已來 法 
T45n1886_001:0709b27	爾有八種識。於中第八阿賴耶識，是其根本，	爾 有 八 種 識 於 中 第 八 阿賴耶識 是 其 根 本 
T45n1886_001:0709b28	頓變根身器界種子。轉生七識，皆能變現自	頓 變 根 身 器 界 種 子 轉 生 七 識 皆 能 變 現 自 
T45n1886_001:0709c01	分所緣，都無實法。如何變耶？謂我法分別熏	分 所 緣 都 無 實 法 如 何 變 耶 謂 我 法 分 別 熏 
T45n1886_001:0709c02	習力故，諸識生時變似我法，第六七識無明	習 力 故 諸 識 生 時 變 似 我 法 第 六 七 識 無 明 
T45n1886_001:0709c03	覆故，緣此執為實我實法。如患(重病心惛，見異色人物也)、夢	覆 故 緣 此 執 為 實 我 實 法 如 患 重 病 心 惛 見 異 色 人 物 也 夢 
T45n1886_001:0709c04	(夢想所見、可知)者，患夢力故，心似種種外境相現，夢	 夢 想 所 見 可 知 者 患 夢 力 故 心 似 種 種 外 境 相 現 夢 
T45n1886_001:0709c05	時執為實有外物，寤來方知唯夢所變。我身	時 執 為 實 有 外 物 寤 來 方 知 唯 夢 所 變 我 身 
T45n1886_001:0709c06	亦爾，唯識所變，迷故執有我及諸境，由此起	亦 爾 唯 識 所 變 迷 故 執 有 我 及 諸 境 由 此 起 
T45n1886_001:0709c07	惑造業，生死無窮(廣如前說)。悟解此理，方知我身	惑 造 業 生 死 無 窮 廣 如 前 說 悟 解 此 理 方 知 我 身 
T45n1886_001:0709c08	唯識所變，識為身本(不了之義，如後所破)。	唯 識 所 變 識 為 身 本 不 了 之 義 如 後 所 破 
T45n1886_001:0709c09	四、大乘破相教者，破前大小乘法相之執，密	四 大 乘 破 相 教 者 破 前 大 小 乘 法 相 之 執 密 
T45n1886_001:0709c10	顯後真性空寂之理(破相之談，不唯諸部般若，遍在大乘經。前之三教依次先後，此	顯 後 真 性 空 寂 之 理 破 相 之 談 不 唯 諸 部 般 若 遍 在 大 乘 經 前 之 三 教 依 次 先 後 此 
T45n1886_001:0709c11	教隨執即破，無定時節。故龍樹立二種般若：一共，二不共。共者，二乘同聞信解，破二乘法執故。不共者，唯菩薩	教 隨 執 即 破 無 定 時 節 故 龍 樹 立 二 種 般 若 一 共 二 不 共 共 者 二 乘 同 聞 信 解 破 二 乘 法 執 故 不 共 者 唯 菩 薩 
T45n1886_001:0709c12	解，密顯佛性故。故天竺戒賢、智光二論師，各立三時教，指此空教，或云在唯識法相之前，或云在後。今意取後)。	解 密 顯 佛 性 故 故 天 竺 戒 賢 智 光 二 論 師 各 立 三 時 教 指 此 空 教 或 云 在 唯 識 法 相 之 前 或 云 在 後 今 意 取 後 
T45n1886_001:0709c13	將欲破之，先詰之曰：所變之境既妄，能變之	將 欲 破 之 先 詰 之 曰 所 變 之 境 既 妄 能 變 之 
T45n1886_001:0709c14	識豈真？若言一有一無者(此下却將彼喻破之)，則夢想與	識 豈 真 若 言 一 有 一 無 者 此 下 却 將 彼 喻 破 之 則 夢 想 與 
T45n1886_001:0709c15	所見物應異，異則夢不是物，物不是夢。寐	所 見 物 應 異 異 則 夢 不 是 物 物 不 是 夢 寐 
T45n1886_001:0709c16	來夢滅，其物應在。又物若非夢，應是真物；夢	來 夢 滅 其 物 應 在 又 物 若 非 夢 應 是 真 物 夢 
T45n1886_001:0709c17	若非物，以何為相？故知夢時則夢想夢物，似	若 非 物 以 何 為 相 故 知 夢 時 則 夢 想 夢 物 似 
T45n1886_001:0709c18	能見所見之殊，據理則同一虛妄，都無所有。	能見所見 之 殊 據 理 則 同 一 虛 妄 都無所有 
T45n1886_001:0709c19	諸識亦爾，以皆假託眾緣，無自性故。故《中觀	諸 識 亦 爾 以 皆 假 託 眾 緣 無 自 性 故 故 中 觀 
T45n1886_001:0709c20	論》云，未曾有一法，不從因緣生；是故一切法，	論 云 未 曾 有 一 法 不從因緣生 是 故 一 切 法 
T45n1886_001:0709c21	無不是空者。又云，因緣所生法，我說即是空。	無 不 是 空 者 又 云 因緣所生 法 我 說 即 是 空 
T45n1886_001:0709c22	《起信論》云，一切諸法唯依妄念而有差別，若	 起 信 論 云 一切諸法 唯 依 妄 念 而有差別 若 
T45n1886_001:0709c23	離心念，即無一切境界之相。經云，凡所有相	離 心 念 即 無 一切境界 之 相 經 云 凡 所 有 相 
T45n1886_001:0709c24	皆是虛妄，離一切相即名諸佛(如此等文徧大乘藏)。是知	皆 是 虛 妄 離一切相 即 名 諸 佛 如 此 等 文 徧 大 乘 藏 是 知 
T45n1886_001:0709c25	心境皆空，方是大乘實理。若約此原身，身元	心 境 皆 空 方 是 大 乘 實 理 若 約 此 原 身 身 元 
T45n1886_001:0709c26	是空，空即是本。今復詰此教曰：若心境皆無，	是 空 空 即 是 本 今 復 詰 此 教 曰 若 心 境 皆 無 
T45n1886_001:0709c27	知無者誰？又若都無實法，依何現諸虛妄？且	知 無 者 誰 又 若 都 無 實 法 依 何 現 諸 虛 妄 且 
T45n1886_001:0709c28	現見世間虛妄之物，未有不依實法而能起	現見世間 虛 妄 之 物 未 有 不 依 實 法 而 能 起 
T45n1886_001:0709c29	者。如無濕性不變之水，何有虛妄假相之波？	者 如 無 濕 性 不 變 之 水 何 有 虛 妄 假 相 之 波 
T45n1886_001:0710a01	若無淨明不變之境，何有種種虛假之影？又	若 無 淨 明 不 變 之 境 何 有 種 種 虛 假 之 影 又 
T45n1886_001:0710a02	前說夢想夢境同虛妄者，誠如所言；然此虛	前 說 夢 想 夢 境 同 虛 妄 者 誠 如 所 言 然 此 虛 
T45n1886_001:0710a03	妄之夢，必依睡眠之人。今既心境皆空，未	妄 之 夢 必 依 睡 眠 之 人 今 既 心 境 皆 空 未 
T45n1886_001:0710a04	審依何妄現？故知此教但破執情，亦未明顯	審 依 何 妄 現 故 知 此 教 但 破 執 情 亦 未 明 顯 
T45n1886_001:0710a05	真靈之性。故《法鼓經》云，一切空經是有餘說	真 靈 之 性 故 法 鼓 經 云 一 切 空 經 是 有 餘 說 
T45n1886_001:0710a06	(有餘者，餘義未了也)。《大品經》云，空是大乘之初門。上之四	 有 餘 者 餘 義 未 了 也 大 品 經 云 空 是 大 乘 之 初 門 上 之 四 
T45n1886_001:0710a07	教展轉相望，前淺後深。若且習之自知未了，	教 展轉相望 前 淺 後 深 若 且 習 之 自 知 未 了 
T45n1886_001:0710a08	名之為淺：若執為了，即名為偏。故就習人，云	名 之 為 淺 若 執 為 了 即 名 為 偏 故 就 習 人 云 
T45n1886_001:0710a09	偏淺也。	偏 淺 也 
T45n1886_001:0710a10	直顯真源第三(佛了義實教)	直 顯 真 源 第 三 佛 了 義 實 教 
T45n1886_001:0710a11	五、一乘顯性教者，說一切有情皆有本覺真	五 一 乘 顯 性 教 者 說 一切有情 皆 有 本 覺 真 
T45n1886_001:0710a12	心，無始以來常住清淨，昭昭不昧了了常	心 無 始 以 來 常 住 清 淨 昭 昭 不 昧 了 了 常 
T45n1886_001:0710a13	知，亦名佛性，亦名如來藏。從無始際，妄相	知 亦 名 佛 性 亦 名 如 來 藏 從 無 始 際 妄 相 
T45n1886_001:0710a14	翳之不自覺知，但認凡質故，耽著結業受生	翳 之 不 自 覺 知 但 認 凡 質 故 耽 著 結 業 受 生 
T45n1886_001:0710a15	死苦。大覺愍之，說一切皆空，又開示靈覺真	死 苦 大 覺 愍 之 說 一切皆空 又 開 示 靈 覺 真 
T45n1886_001:0710a16	心清淨全同諸佛。故《華嚴經》云，佛子，無一眾	心 清 淨 全 同 諸 佛 故 華 嚴 經 云 佛 子 無 一 眾 
T45n1886_001:0710a17	生而不具有如來智慧，但以妄想執著而不	生 而 不 具 有 如來智慧 但 以 妄 想 執 著 而 不 
T45n1886_001:0710a18	證得。若離妄想，一切智、自然智、無礙智，即得	證 得 若 離 妄 想 一 切 智 自 然 智 無 礙 智 即 得 
T45n1886_001:0710a19	現前。便舉一塵含大千經卷之喻，塵況眾生，	現 前 便 舉 一 塵 含 大 千 經 卷 之 喻 塵 況 眾 生 
T45n1886_001:0710a20	經況佛智。次後又云，爾時如來普觀法界一	經 況 佛 智 次 後 又 云 爾 時 如 來 普 觀 法 界 一 
T45n1886_001:0710a21	切眾生，而作是言，奇哉！奇哉！此諸眾生，云何	切 眾 生 而 作 是 言 奇 哉 奇 哉 此 諸 眾 生 云 何 
T45n1886_001:0710a22	具有如來智慧迷惑不見？我當教以聖道，令	具 有 如來智慧 迷 惑 不 見 我 當 教 以 聖 道 令 
T45n1886_001:0710a23	其永離妄想，自於身中得見如來廣大智慧，	其 永 離 妄 想 自 於 身 中 得 見 如來廣大智 慧 
T45n1886_001:0710a24	與佛無異。評曰，我等多劫未遇真宗，不解返	與 佛 無 異 評 曰 我 等 多 劫 未 遇 真 宗 不 解 返 
T45n1886_001:0710a25	自原身，但執虛妄之相，甘認凡下，或畜或人。	自 原 身 但 執 虛 妄 之 相 甘 認 凡 下 或 畜 或 人 
T45n1886_001:0710a26	今約至教原之，方覺本來是佛，故須行依佛	今 約 至 教 原 之 方 覺 本 來 是 佛 故 須 行 依 佛 
T45n1886_001:0710a27	行，心契佛心。返本還源，斷除凡習，損之又損，	行 心 契 佛 心 返 本 還 源 斷 除 凡 習 損 之 又 損 
T45n1886_001:0710a28	以至無為，自然應用恒沙，名之曰佛。當知迷	以 至 無 為 自 然 應 用 恒 沙 名 之 曰 佛 當 知 迷 
T45n1886_001:0710a29	悟同一真心，大哉妙門，原人至此(然佛說前五教，或漸或頓，若	悟 同 一 真 心 大 哉 妙 門 原 人 至 此 然 佛 說 前 五 教 或 漸 或 頓 若 
T45n1886_001:0710b01	有中下之機，則從淺至深，漸漸誘接。先說初教，令離惡住善；次說二三，令離染住淨；後說四五，破相顯性，會	有 中 下 之 機 則 從 淺 至 深 漸 漸 誘 接 先 說 初 教 令 離 惡 住 善 次 說 二 三 令 離 染 住 淨 後 說 四 五 破 相 顯 性 會 
T45n1886_001:0710b02	權歸實，依實教修乃至成佛。若上上根智，則從本至末，謂初便依第五頓指一真心體，心體既顯，自覺一切皆是虛	權 歸 實 依 實 教 修 乃至成佛 若 上 上 根 智 則 從 本 至 末 謂 初 便 依 第 五 頓 指 一 真 心 體 心 體 既 顯 自 覺 一 切 皆 是 虛 
T45n1886_001:0710b03	妄，令來空寂，但以迷故，託真而起。須以悟真之智，斷惡修善，修善息妄歸真，妄盡真圓，是名法身佛)。	妄 令 來 空 寂 但 以 迷 故 託 真 而 起 須 以 悟 真 之 智 斷 惡 修 善 修 善 息 妄 歸 真 妄 盡 真 圓 是 名 法 身 佛 
T45n1886_001:0710b04	會通本末第四(會前所斥，同歸一源，皆為正義)	會 通 本 末 第 四 會 前 所 斥 同 歸 一 源 皆 為 正 義 
T45n1886_001:0710b05	真性雖為身本，生起蓋有因由，不可無端忽	真 性 雖 為 身 本 生 起 蓋 有 因 由 不 可 無 端 忽 
T45n1886_001:0710b06	成身相。但緣前宗未了，所以節節斥之。今將	成 身 相 但 緣 前 宗 未 了 所 以 節 節 斥 之 今 將 
T45n1886_001:0710b07	本末會通，乃至儒道亦是(初唯第五性教所說，從後段已去，節級方同諸	本 末 會 通 乃 至 儒 道 亦 是 初 唯 第 五 性 教 所 說 從 後 段 已 去 節 級 方 同 諸 
T45n1886_001:0710b08	教，各如注說)。謂初唯一真靈性，不生不滅，不增不減，	教 各 如 注 說 謂 初 唯 一 真 靈 性 不生不滅 不增不減 
T45n1886_001:0710b09	不變不易。眾生無始迷睡不自覺知，由隱覆	不 變 不 易 眾 生 無 始 迷 睡 不 自 覺 知 由 隱 覆 
T45n1886_001:0710b10	故名如來藏；依如來藏，故有生滅心相(自此方是第四	故 名 如 來 藏 依 如 來 藏 故 有 生 滅 心 相 自 此 方 是 第 四 
T45n1886_001:0710b11	教，亦同破此已生滅諸相)。所謂不生滅真心與生滅妄想和合，	教 亦 同 破 此 已 生 滅 諸 相 所 謂 不 生 滅 真 心 與 生 滅 妄 想 和 合 
T45n1886_001:0710b12	非一非異，名為阿賴耶識。此識有覺不覺二	非一非異 名 為 阿賴耶識 此 識 有 覺 不 覺 二 
T45n1886_001:0710b13	義(此下方是第三法相教中亦同所說)。依不覺故，最初動念，名為	義 此 下 方 是 第 三 法 相 教 中 亦 同 所 說 依 不 覺 故 最 初 動 念 名 為 
T45n1886_001:0710b14	業相。又不覺此念本無故，轉成能見之識及	業 相 又 不 覺 此 念 本 無 故 轉 成 能 見 之 識 及 
T45n1886_001:0710b15	所見境界相現。又不覺此境從自心妄現，執	所 見 境 界 相 現 又 不 覺 此 境 從 自 心 妄 現 執 
T45n1886_001:0710b16	為定有，名為法執(此下方是第二小乘教中亦同所說)。執此等故，遂	為 定 有 名 為 法 執 此 下 方 是 第 二 小 乘 教 中 亦 同 所 說 執 此 等 故 遂 
T45n1886_001:0710b17	見自他之殊，便成我執。執我相故，貪愛順情	見 自 他 之 殊 便 成 我 執 執 我 相 故 貪 愛 順 情 
T45n1886_001:0710b18	諸境，欲以潤我；瞋嫌違情諸境，恐相損惱；愚	諸 境 欲 以 潤 我 瞋 嫌 違 情 諸 境 恐 相 損 惱 愚 
T45n1886_001:0710b19	癡之情，展轉增長(此下方是第一人天教中亦同所說)。故殺盜等心	癡 之 情 展轉增長 此 下 方 是 第 一 人 天 教 中 亦 同 所 說 故 殺 盜 等 心 
T45n1886_001:0710b20	神乘此惡業，生於地獄、鬼、畜等中。復有怖	神 乘 此 惡 業 生 於 地 獄 鬼 畜 等 中 復 有 怖 
T45n1886_001:0710b21	此苦者，或性善者，行施戒等心神乘此善業，	此 苦 者 或 性 善 者 行 施 戒 等 心 神 乘 此 善 業 
T45n1886_001:0710b22	運於中陰入母胎中(此下方是儒道二教亦同所說)。稟氣受質(會彼	運 於 中 陰 入 母 胎 中 此 下 方 是 儒 道 二 教 亦 同 所 說 稟 氣 受 質 會 彼 
T45n1886_001:0710b23	所說，以氣為本)，氣則頓具四大漸成諸根，心則頓具四	所 說 以 氣 為 本 氣 則 頓 具 四 大 漸 成 諸 根 心 則 頓 具 四 
T45n1886_001:0710b24	蘊漸成諸識。十月滿足生來名人，即我等今	蘊 漸 成 諸 識 十 月 滿 足 生 來 名 人 即 我 等 今 
T45n1886_001:0710b25	者身心是也。故知身心各有其本，二類和合	者 身 心 是 也 故 知 身 心 各 有 其 本 二 類 和 合 
T45n1886_001:0710b26	方成一人。天、修羅等大同於此。然雖因引業	方 成 一 人 天 修 羅 等 大 同 於 此 然 雖 因 引 業 
T45n1886_001:0710b27	受得此身，復由滿業故，貴賤貧富、壽夭病健、	受 得 此 身 復 由 滿 業 故 貴 賤 貧 富 壽 夭 病 健 
T45n1886_001:0710b28	盛衰苦樂。謂前生敬慢為因，今感貴賤之果。	盛 衰 苦 樂 謂 前 生 敬 慢 為 因 今 感 貴 賤 之 果 
T45n1886_001:0710c01	乃至仁壽殺夭、施富慳貧，種種別報，不可具	乃 至 仁 壽 殺 夭 施 富 慳 貧 種 種 別 報 不 可 具 
T45n1886_001:0710c02	述。是以此身或有無惡自禍、無善自福、不仁	述 是 以 此 身 或 有 無 惡 自 禍 無 善 自 福 不 仁 
T45n1886_001:0710c03	而壽、不殺而夭等者，皆是前生滿業已定，故	而 壽 不 殺 而 夭 等 者 皆 是 前 生 滿 業 已 定 故 
T45n1886_001:0710c04	今世不同，所作自然如然，外學者不知前世，	今 世 不 同 所 作 自 然 如 然 外 學 者 不 知 前 世 
T45n1886_001:0710c05	但據目覩，唯執自然(會彼所說，自然為本)。復有前生少者修	但 據 目 覩 唯 執 自 然 會 彼 所 說 自 然 為 本 復 有 前 生 少 者 修 
T45n1886_001:0710c06	善，老而造惡；或少惡老善，故今世少小富貴	善 老 而 造 惡 或 少 惡 老 善 故 今 世 少 小 富 貴 
T45n1886_001:0710c07	而樂，老大貧賤而苦；或少貧苦老富貴等。故	而 樂 老 大 貧 賤 而 苦 或 少 貧 苦 老 富 貴 等 故 
T45n1886_001:0710c08	外學者不知，唯執否泰由於時運(會彼所說，皆由天命)。然	外 學 者 不 知 唯 執 否 泰 由 於 時 運 會 彼 所 說 皆 由 天 命 然 
T45n1886_001:0710c09	所稟之氣，展轉推本，即混一之元氣也；所起	所 稟 之 氣 展 轉 推 本 即 混 一 之 元 氣 也 所 起 
T45n1886_001:0710c10	之心，展轉窮源，即真一之靈心也。究實言之，	之 心 展 轉 窮 源 即 真 一 之 靈 心 也 究 實 言 之 
T45n1886_001:0710c11	心外的無別法。元氣亦從心之所變，屬前轉	心 外 的 無 別 法 元 氣 亦 從 心 之 所 變 屬 前 轉 
T45n1886_001:0710c12	識所現之境，是阿賴耶相分所攝。從初一念	識 所 現 之 境 是 阿 賴 耶 相 分 所 攝 從 初 一 念 
T45n1886_001:0710c13	業相，分為心境之二，心既從細至麁，展轉妄	業 相 分 為 心 境 之 二 心 既 從 細 至 麁 展 轉 妄 
T45n1886_001:0710c14	計乃至造業(如前敘列)；境亦從微至著，展轉變起乃	計 乃 至 造 業 如 前 敘 列 境 亦 從 微 至 著 展 轉 變 起 乃 
T45n1886_001:0710c15	至天地(即彼始自太易，五重運轉乃至太極，太極生兩儀。彼說自然太道，如此說真性，其實但是一念能	至 天 地 即 彼 始 自 太 易 五 重 運 轉 乃 至 太 極 太 極 生 兩 儀 彼 說 自 然 太 道 如 此 說 真 性 其 實 但 是 一 念 能 
T45n1886_001:0710c16	變見分。彼云，元氣如此一念初動。其實但是境界之相)。業既成熟，即從父母稟	變 見 分 彼 云 元 氣 如 此 一 念 初 動 其 實 但 是 境 界 之 相 業 既 成 熟 即 從 父 母 稟 
T45n1886_001:0710c17	受二氣，與業識和合成就人身。據此則心識	受 二 氣 與 業 識 和 合 成 就 人 身 據 此 則 心 識 
T45n1886_001:0710c18	所變之境，乃成二分。一分即與心識和合成	所 變 之 境 乃 成 二 分 一 分 即 與 心 識 和 合 成 
T45n1886_001:0710c19	人，一分不與心識和合，即成天地山河國	人 一 分 不 與 心 識 和 合 即 成 天 地 山 河 國 
T45n1886_001:0710c20	邑。三才中唯人靈者，由與心神合也。佛說內	邑 三 才 中 唯 人 靈 者 由 與 心 神 合 也 佛 說 內 
T45n1886_001:0710c21	四大與外四大不同，正是此也。哀哉！寡學異	四 大 與 外 四 大 不 同 正 是 此 也 哀 哉 寡 學 異 
T45n1886_001:0710c22	執紛然，寄語道流，欲成佛者，必須洞明麁細	執 紛 然 寄 語 道 流 欲 成 佛 者 必 須 洞 明 麁 細 
T45n1886_001:0710c23	本末，方能棄末歸本，返照心源。麁盡細除，靈	本 末 方 能 棄 末 歸 本 返 照 心 源 麁 盡 細 除 靈 
T45n1886_001:0710c24	性顯現，無法不達，名法報身；應現無窮，名	性 顯 現 無 法 不 達 名 法 報 身 應 現 無 窮 名 
T45n1886_001:0710c25	化身佛。	化 身 佛 
T45n1886_001:0710c26	原人論(終)	原 人 論 終 
