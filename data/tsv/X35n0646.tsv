X35n0646_001:0163c06	釋普門品重頌	釋 普 門 品 重 頌 
X35n0646_001:0163c08	宋天竺寺沙門　遵式　述	宋 天 竺 寺 沙 門 遵 式 述 
X35n0646_001:0163c09	△第二重頌是隋煬大業中智者滅後笈多所譯	 第 二 重 頌 是 隋 煬 大 業 中 智 者 滅 後 笈 多 所 譯 
X35n0646_001:0163c10	方入大部故疏闕釋靈感傳天人語南山云什師	方 入 大 部 故 疏 闕 釋 靈 感 傳 天 人 語 南 山 云 什 師 
X35n0646_001:0163c11	八地菩薩譯法華闕觀音重頌既涉冥報信有此	八 地 菩 薩 譯 法 華 闕 觀 音 重 頌 既 涉 冥 報 信 有 此 
X35n0646_001:0163c12	文今扶上二番問答隨文略釋固難盡理講者但	文 今 扶 上 二 番 問 答 隨 文 略 釋 固 難 盡 理 講 者 但 
X35n0646_001:0163c13	令不失上文大途梗槩何必騁異此頌二十六行	令 不 失 上 文 大 途 梗 槩 何 必 騁 異 此 頌 二 十 六 行 
X35n0646_001:0163c14	為二初一偈雙問二章次二十五偈雙答二問初	為 二 初 一 偈 雙 問 二 章 次 二 十 五 偈 雙 答 二 問 初 
X35n0646_001:0163c15	問中一句歎。德三句正問。	問 中 一 句 歎 德 三 句 正 問 
X35n0646_001:0163c16	世尊妙相具。	世 尊 妙 相 具 
X35n0646_001:0163c17	一句之內名體合歎世尊名也所以略舉尊號則	一 句 之 內 名 體 合 歎 世 尊 名 也 所 以 略 舉 尊 號 則 
X35n0646_001:0163c18	知上九竝為三世中尊歎之要也具相質也相妙	知 上 九 竝 為 三 世 中 尊 歎 之 要 也 具 相 質 也 相 妙 
X35n0646_001:0163c19	而具妙是歎辭具謂三十二滿足又可妙即是好	而 具 妙 是 歎 辭 具 謂 三 十 二 滿 足 又 可 妙 即 是 好 
X35n0646_001:0163c20	以八十種好嚴其相令妙好也復次名實俱歎法	以 八十種好 嚴 其 相 令 妙 好 也 復 次 名 實 俱 歎 法 
X35n0646_001:0163c21	身名是妙名相為妙相上文云具相三十二以八	身 名 是 妙 名 相 為 妙 相 上 文 云 具 相 三 十 二 以 八 
X35n0646_001:0163c22	十種好用莊嚴法身即此意也具此相好者即具	十 種 好 用 莊 嚴 法 身 即 此 意 也 具 此 相 好 者 即 具 
X35n0646_001:0163c23	二嚴能答我問故舉而歎也。	二 嚴 能 答 我 問 故 舉 而 歎 也 
X35n0646_001:0163c24	我今重問彼佛子何因緣名為觀世音。	我 今 重 問 彼 佛 子 何 因 緣 名 為 觀 世 音 
X35n0646_001:0164a01	正問中初句兼於二問文云重問即重問上二段	正 問 中 初 句 兼 於 二 問 文 云 重 問 即 重 問 上 二 段 
X35n0646_001:0164a02	之事孰謂不然次二句別問觀音欲佛先答初章	之 事 孰 謂 不 然 次 二 句 別 問 觀 音 欲 佛 先 答 初 章 
X35n0646_001:0164a03	就近更徵故也亦可三句併問初章自招後答既	就 近 更 徵 故 也 亦 可 三 句 併 問 初 章 自 招 後 答 既 
X35n0646_001:0164a04	有真身冥益豈無應緣顯赴耶故許說中雙許二	有 真 身 冥 益 豈 無 應 緣 顯 赴 耶 故 許 說 中 雙 許 二 
X35n0646_001:0164a05	番謂聞名及見身是也。	番 謂 聞 名 及 見 身 是 也 
X35n0646_001:0164a06	△第二答中作三意初二偈總答二章次十九偈	 第 二 答 中 作 三 意 初 二 偈 總 答 二 章 次 十 九 偈 
X35n0646_001:0164a07	別答二章三四偈勸持名供養總答中初一偈正	別 答 二 章 三 四 偈 勸 持 名 供 養 總 答 中 初 一 偈 正 
X35n0646_001:0164a08	答次一偈依本觀慈悲。	答 次 一 偈 依 本 觀 慈 悲 
X35n0646_001:0164a09	具足妙相尊偈答無盡意汝聽觀音行善應諸方所	具 足 妙 相 尊 偈 答 無 盡 意 汝 聽 觀 音 行 善 應 諸 方 所 
X35n0646_001:0164a10	弘誓深如海歷劫不思議侍多千億佛發大清淨願。	弘 誓 深 如 海 歷 劫 不 思 議 侍 多 千 億 佛 發 大 清 淨 願 
X35n0646_001:0164a11	汝聽觀音行是總答前章觀音即境智因緣得名	汝 聽 觀 音 行 是 總 答 前 章 觀 音 即 境 智 因 緣 得 名 
X35n0646_001:0164a12	善應諸方所是總答後段普門示現竝用上總意	善 應 諸 方 所 是 總 答 後 段 普 門 示 現 竝 用 上 總 意 
X35n0646_001:0164a13	消之次一偈却尋本觀慈誓顯今智斷十番利益	消 之 次 一 偈 却 尋 本 觀 慈 誓 顯 今 智 斷 十 番 利 益 
X35n0646_001:0164a14	本依別圓無量無作四諦起於願行由誓境深廣	本 依 別 圓 無 量 無 作 四 諦 起 於 願 行 由 誓 境 深 廣 
X35n0646_001:0164a15	故弘誓如海弘即廣也歷劫顯時久遠一一劫中	故 弘 誓 如 海 弘 即 廣 也 歷 劫 顯 時 久 遠 一 一 劫 中 
X35n0646_001:0164a16	侍多千億顯值復多一一佛所復發別願如四十	侍 多 千 億 顯 值 復 多 一 一 佛 所 復 發 別 願 如 四 十 
X35n0646_001:0164a17	八等一一願含法界故復云大也歷劫約豎侍多	八 等 一 一 願 含 法 界 故 復 云 大 也 歷 劫 約 豎 侍 多 
X35n0646_001:0164a18	約橫一一豎中有橫一一橫中有所歷之時廣說	約 橫 一 一 豎 中 有 橫 一 一 橫 中 有 所 歷 之 時 廣 說 
X35n0646_001:0164a19	(云云)將此總中本誓歷下別答一一難及普門後	 云 云 將 此 總 中 本 誓 歷 下 別 答 一 一 難 及 普 門 後 
X35n0646_001:0164a20	廣作可知。	廣 作 可 知 
X35n0646_001:0164a21	△第二別答復二初一偈是雙許說二章。	 第 二 別 答 復 二 初 一 偈 是 雙 許 說 二 章 
X35n0646_001:0164a22	我為汝略說聞名及見身心念不空過能滅諸有苦。	我 為 汝 略 說 聞 名 及 見 身 心 念 不 空 過 能 滅 諸 有 苦 
X35n0646_001:0164a23	聞名是許前章見身是許後章向誡聽今許說言	聞 名 是 許 前 章 見 身 是 許 後 章 向 誡 聽 今 許 說 言 
X35n0646_001:0164a24	略說者即別答也總答多含即文略而意廣別答	略 說 者 即 別 答 也 總 答 多 含 即 文 略 而 意 廣 別 答 
X35n0646_001:0164b01	陳列且約人界果報邊明七難等普門且約三十	陳 列 且 約 人 界 果 報 邊 明 七 難 等 普 門 且 約 三 十 
X35n0646_001:0164b02	三身等即文廣而意略今取意略信是許別答也	三 身 等 即 文 廣 而 意 略 今 取 意 略 信 是 許 別 答 也 
X35n0646_001:0164b03	聞名聞觀世音境智名也上文約四種聞釋成三	聞 名 聞 觀 世 音 境 智 名 也 上 文 約 四 種 聞 釋 成 三 
X35n0646_001:0164b04	慧義觀兩全可解見身即普門示現顯應三業也	慧 義 觀 兩 全 可 解 見 身 即 普 門 示 現 顯 應 三 業 也 
X35n0646_001:0164b05	心念不空者明二段應益也心念屬意不云身口	心 念 不 空 者 明 二 段 應 益 也 心 念 屬 意 不 云 身 口 
X35n0646_001:0164b06	者此從冥顯二機攝二章語便何者初章顯機若	者 此 從 冥 顯 二 機 攝 二 章 語 便 何 者 初 章 顯 機 若 
X35n0646_001:0164b07	身若口俱須域意故意能總攝也故上釋持名云	身 若 口 俱 須 域 意 故 意 能 總 攝 也 故 上 釋 持 名 云 
X35n0646_001:0164b08	口為誦持心為秉持為理不失雖非口持覺觀是	口 為 誦 持 心 為 秉 持 為 理 不 失 雖 非 口 持 覺 觀 是 
X35n0646_001:0164b09	口行通屬口業機攝例如小彌陀執持名號一心	口 行 通 屬 口 業 機 攝 例 如 小 彌 陀 執 持 名 號 一 心 
X35n0646_001:0164b10	不亂亦不妨口機下文皆云念彼觀音力例同此	不 亂 亦 不 妨 口 機 下 文 皆 云 念 彼 觀 音 力 例 同 此 
X35n0646_001:0164b11	釋後段冥機約心為便可解不空者縱使稱名都	釋 後 段 冥 機 約 心 為 便 可 解 不 空 者 縱 使 稱 名 都 
X35n0646_001:0164b12	無顯驗冥益不虗。	無 顯 驗 冥 益 不 虗 
X35n0646_001:0164b13	△第二十八偈正答又二初十三偈頌初章次五	 第 二 十 八 偈 正 答 又 二 初 十 三 偈 頌 初 章 次 五 
X35n0646_001:0164b14	偈頌後章初又二初十二偈明口業機應次一行	偈 頌 後 章 初 又 二 初 十 二 偈 明 口 業 機 應 次 一 行 
X35n0646_001:0164b15	略頌身意二種機應上文七難表六大種而云假	略 頌 身 意 二 種 機 應 上 文 七 難 表 六 大 種 而 云 假 
X35n0646_001:0164b16	令多舉諸難亦是表此今偈加推墮二山惡獸蛇	令 多 舉 諸 難 亦 是 表 此 今 偈 加 推 墮 二 山 惡 獸 蛇 
X35n0646_001:0164b17	蠍此四皆識種攝毒藥從人及蟲鬼識種攝從塵	蠍 此 四 皆 識 種 攝 毒 藥 從 人 及 蟲 鬼 識 種 攝 從 塵 
X35n0646_001:0164b18	體地種攝雨雹水種攝又合羅剎鬼難加六成十	體 地 種 攝 雨 雹 水 種 攝 又 合 羅 剎 鬼 難 加 六 成 十 
X35n0646_001:0164b19	二難初一偈火難。	二 難 初 一 偈 火 難 
X35n0646_001:0164b20	假使興害意推落大火坑念彼觀音力火坑變成池。	假 使 興 害 意 推 落 大 火 坑 念 彼 觀 音 力 火 坑 變 成 池 
X35n0646_001:0164b21	上文例作三科釋貼文事證觀解於觀中初廣約	上 文 例 作 三 科 釋 貼 文 事 證 觀 解 於 觀 中 初 廣 約 
X35n0646_001:0164b22	十番遭苦稱名成機致感次約別圓二種本住法	十 番 遭 苦 稱 名 成 機 致 感 次 約 別 圓 二 種 本 住 法 
X35n0646_001:0164b23	門及慈悲誓願顯前十界圓益今但略作貼文一	門 及 慈 悲 誓 願 顯 前 十 界 圓 益 今 但 略 作 貼 文 一 
X35n0646_001:0164b24	釋餘可準上不復備敘講者應具示其意使義觀	釋 餘 可 準 上 不 復 備 敘 講 者 應 具 示 其 意 使 義 觀 
X35n0646_001:0164c01	不壅有益來者言大火坑者上直云大火此加之	不 壅 有 益 來 者 言 大 火 坑 者 上 直 云 大 火 此 加 之 
X35n0646_001:0164c02	以坑大而更深意顯聖力火無淺小皆能成難況	以 坑 大 而 更 深 意 顯 聖 力 火 無 淺 小 皆 能 成 難 況 
X35n0646_001:0164c03	乎大坑設使劫火從地獄至初禪如此大坑滿中	乎 大 坑 設 使 劫 火 從 地 獄 至 初 禪 如 此 大 坑 滿 中 
X35n0646_001:0164c04	紅焰菩薩亦能或以吹滅或以口噏或復手遮令	紅 焰 菩 薩 亦 能 或 以 吹 滅 或 以 口 噏 或 復 手 遮 令 
X35n0646_001:0164c05	其不燒或作涼池。	其 不 燒 或 作 涼 池 
X35n0646_001:0164c06	△次一偈水難。	 次 一 偈 水 難 
X35n0646_001:0164c07	或漂流巨海龍魚諸鬼難念彼觀音力波浪不能沒。	或 漂 流 巨 海 龍 魚 諸 鬼 難 念 彼 觀 音 力 波 浪 不 能 沒 
X35n0646_001:0164c08	上得淺處即能免難若加龍鬼淺亦可畏故值死	上 得 淺 處 即 能 免 難 若 加 龍 鬼 淺 亦 可 畏 故 值 死 
X35n0646_001:0164c09	緣多重於上文彌彰聖應爾。	緣 多 重 於 上 文 彌 彰 聖 應 爾 
X35n0646_001:0164c10	△次一偈墮須彌難。	 次 一 偈 墮 須 彌 難 
X35n0646_001:0164c11	或在須彌峰為人所推墮念彼觀音力如日虗空住。	或 在 須 彌 峰 為 人 所 推 墮 念 彼 觀 音 力 如 日 虗 空 住 
X35n0646_001:0164c12	如日住空顯聖力難思然但是假設何人能到復	如 日 住 空 顯 聖 力 難 思 然 但 是 假 設 何 人 能 到 復 
X35n0646_001:0164c13	被推等設有此事聖無不為頂生人王能上妙高	被 推 等 設 有 此 事 聖 無 不 為 頂 生 人 王 能 上 妙 高 
X35n0646_001:0164c14	因貪帝位還降人間若能稱名必有免理。	因 貪 帝 位 還 降 人 間 若 能 稱 名 必 有 免 理 
X35n0646_001:0164c15	△四一偈墮金山難。	 四 一 偈 墮 金 山 難 
X35n0646_001:0164c16	或被惡人逐墮落金剛山念彼觀音力不能損一毛。	或 被 惡 人 逐 墮 落 金 剛 山 念 彼 觀 音 力 不 能 損 一 毛 
X35n0646_001:0164c17	△五一偈怨賊難。	 五 一 偈 怨 賊 難 
X35n0646_001:0164c18	或值怨賊繞各執刀加害念彼觀音力咸即起慈心。	或 值 怨 賊 繞 各 執 刀 加 害 念 彼 觀 音 力 咸 即 起 慈 心 
X35n0646_001:0164c19	△六一偈王難。	 六 一 偈 王 難 
X35n0646_001:0164c20	或遭王難苦臨刑欲壽終念彼觀音力刀尋段段壞。	或 遭 王 難 苦 臨 刑 欲 壽 終 念 彼 觀 音 力 刀 尋 段 段 壞 
X35n0646_001:0164c21	△七一偈枷鎻難。	 七 一 偈 枷 鎻 難 
X35n0646_001:0164c22	或囚禁枷鎖手足被杻械念彼觀音力釋然得解脫。	或 囚 禁 枷 鎖 手 足 被 杻 械 念 彼 觀 音 力 釋 然 得 解 脫 
X35n0646_001:0164c23	△八一偈毒藥難。	 八 一 偈 毒 藥 難 
X35n0646_001:0164c24	呪詛諸毒藥所欲害身者念彼觀音力還著於本人。	呪 詛 諸 毒 藥 所 欲 害 身 者 念 彼 觀 音 力 還 著 於 本 人 
X35n0646_001:0165a01	大慈等愛理合均除而還著本人者被害稱名機	大 慈 等 愛 理 合 均 除 而 還 著 本 人 者 被 害 稱 名 機 
X35n0646_001:0165a02	成須救能害無機惡心自尅非聖使然又毒藥有	成 須 救 能 害 無 機 惡 心 自 尅 非 聖 使 然 又 毒 藥 有 
X35n0646_001:0165a03	鬼須得著人若不殺他必須自害問若惡心自尅	鬼 須 得 著 人 若 不 殺 他 必 須 自 害 問 若 惡 心 自 尅 
X35n0646_001:0165a04	怨賊何故但令起慈答賊害事顯但令起慈即彰	怨 賊 何 故 但 令 起 慈 答 賊 害 事 顯 但 令 起 慈 即 彰 
X35n0646_001:0165a05	聖力毒藥陰謀反害方驗然賊亦有自害如東林	聖 力 毒 藥 陰 謀 反 害 方 驗 然 賊 亦 有 自 害 如 東 林 
X35n0646_001:0165a06	老僧為賊所斬賊反以釰自刺心入背出羣黨奔	老 僧 為 賊 所 斬 賊 反 以 釰 自 刺 心 入 背 出 羣 黨 奔 
X35n0646_001:0165a07	迸又毒藥未必例皆還著有作折攝二用釋者若	迸 又 毒 藥 未 必 例 皆 還 著 有 作 折 攝 二 用 釋 者 若 
X35n0646_001:0165a08	二俱有機則可然若能害者無冥顯二機折亦徒	二 俱 有 機 則 可 然 若 能 害 者 無 冥 顯 二 機 折 亦 徒 
X35n0646_001:0165a09	施。	施 
X35n0646_001:0165a10	△九一偈羅剎鬼難。	 九 一 偈 羅 剎 鬼 難 
X35n0646_001:0165a11	或遇惡羅剎毒龍諸鬼等念彼觀音力時悉不敢害。	或 遇 惡 羅 剎 毒 龍 諸 鬼 等 念 彼 觀 音 力 時 悉 不 敢 害 
X35n0646_001:0165a12	然兼毒龍前有魚龍及鬼此重言者龍鬼通水陸	然 兼 毒 龍 前 有 魚 龍 及 鬼 此 重 言 者 龍 鬼 通 水 陸 
X35n0646_001:0165a13	前但在水也上文四種龍等(云云)。	前 但 在 水 也 上 文 四 種 龍 等 云 云 
X35n0646_001:0165a14	△十一偈惡獸難。	 十 一 偈 惡 獸 難 
X35n0646_001:0165a15	若惡獸圍繞利牙爪可怖念彼觀音力疾走無邊方。	若 惡 獸 圍 繞 利 牙 爪 可 怖 念 彼 觀 音 力 疾 走 無 邊 方 
X35n0646_001:0165a16	△十一一偈蛇蠍難。	 十 一 一 偈 蛇 蠍 難 
X35n0646_001:0165a17	蚖蛇及蝮蠍氣毒烟火然念彼觀音力尋聲自迴去。	蚖 蛇 及 蝮 蠍 氣 毒 烟 火 然 念 彼 觀 音 力 尋 聲 自 迴 去 
X35n0646_001:0165a18	△十二一偈雨雹難。	 十 二 一 偈 雨 雹 難 
X35n0646_001:0165a19	雲雷鼓掣電降雹澍大雨念彼觀音力應時得消散。	雲 雷 鼓 掣 電 降 雹 澍 大 雨 念 彼 觀 音 力 應 時 得 消 散 
X35n0646_001:0165a20	欲益觀行者應巧約惡業煩惱作蛇虎等法門釋	欲 益 觀 行 者 應 巧 約 惡 業 煩 惱 作 蛇 虎 等 法 門 釋 
X35n0646_001:0165a21	之使順道理若準請觀音疏作三義明消伏力用	之 使 順 道 理 若 準 請 觀 音 疏 作 三 義 明 消 伏 力 用 
X35n0646_001:0165a22	謂約事約行約理對此中果報煩惱及所住法門	謂 約 事 約 行 約 理 對 此 中 果 報 煩 惱 及 所 住 法 門 
X35n0646_001:0165a23	會之亦應可解口業機應竟。	會 之 亦 應 可 解 口 業 機 應 竟 
X35n0646_001:0165a24	△第二一偈總頌身意二種機應。	 第 二 一 偈 總 頌 身 意 二 種 機 應 
X35n0646_001:0165b01	眾生被困厄無量苦逼身觀音妙智力能救世間苦。	眾 生 被 困 厄 無 量 苦 逼 身 觀 音 妙 智 力 能 救 世 間 苦 
X35n0646_001:0165b02	三毒猛盛心不自在名之困厄四類同棲各說所	三 毒 猛 盛 心 不 自 在 名 之 困 厄 四 類 同 棲 各 說 所 
X35n0646_001:0165b03	苦鴿說婬為最苦蛇說瞋為最苦(云云)女無子苦	苦 鴿 說 婬 為 最 苦 蛇 說 瞋 為 最 苦 云 云 女 無 子 苦 
X35n0646_001:0165b04	如上說或分二句對意對身細作可了若作觀解	如 上 說 或 分 二 句 對 意 對 身 細 作 可 了 若 作 觀 解 
X35n0646_001:0165b05	十番為三毒所困及約界外作順逆法門應釋應	十 番 為 三 毒 所 困 及 約 界 外 作 順 逆 法 門 應 釋 應 
X35n0646_001:0165b06	用上文意消三毒義身業無子無修因男女乃至	用 上 文 意 消 三 毒 義 身 業 無 子 無 修 因 男 女 乃 至 
X35n0646_001:0165b07	無圓頓男女尋上文消之若心念身禮二業成機	無 圓 頓 男 女 尋 上 文 消 之 若 心 念 身 禮 二 業 成 機 
X35n0646_001:0165b08	斷除三毒根滿足二莊嚴永拔十界三土世間之	斷 除 三 毒 根 滿 足 二 莊 嚴 永 拔 十 界 三 土 世 間 之 
X35n0646_001:0165b09	苦故云觀音妙智力能救世間苦亦應更明別圓	苦 故 云 觀 音 妙 智 力 能 救 世 間 苦 亦 應 更 明 別 圓 
X35n0646_001:0165b10	本觀慈悲(云云)。	本 觀 慈 悲 云 云 
X35n0646_001:0165b11	△第二五偈別答普門示現此中文狹望上別文	 第 二 五 偈 別 答 普 門 示 現 此 中 文 狹 望 上 別 文 
X35n0646_001:0165b12	此仍成總又為三初二偈頌普現次二偈頌本觀	此 仍 成 總 又 為 三 初 二 偈 頌 普 現 次 二 偈 頌 本 觀 
X35n0646_001:0165b13	三一偈結成聖者三業初又二初一偈直頌普現	三 一 偈 結 成 聖 者 三 業 初 又 二 初 一 偈 直 頌 普 現 
X35n0646_001:0165b14	二一偈別舉所化三種法界。	二 一 偈 別 舉 所 化 三 種 法 界 
X35n0646_001:0165b15	具足神通力廣修智方便十方諸國土無剎不現身	具 足 神 通 力 廣 修 智 方 便 十 方 諸 國 土 無 剎 不 現 身 
X35n0646_001:0165b16	種種諸惡趣地獄鬼畜生生老病死苦以漸悉令滅。	種 種 諸 惡 趣 地 獄 鬼 畜 生 生老病死 苦 以 漸 悉 令 滅 
X35n0646_001:0165b17	上文列聖身至金剛神闕地獄界此中舉劣況勝	上 文 列 聖 身 至 金 剛 神 闕 地 獄 界 此 中 舉 劣 況 勝 
X35n0646_001:0165b18	成互出耳一一身說約四句如前又上文約三土	成 互 出 耳 一 一 身 說 約 四 句 如 前 又 上 文 約 三 土 
X35n0646_001:0165b19	為所應此十方當約三土釋十方(云云)。	為 所 應 此 十 方 當 約 三 土 釋 十 方 云 云 
X35n0646_001:0165b20	△次二偈本觀又二初偈行願次偈觀成普益初	 次 二 偈 本 觀 又 二 初 偈 行 願 次 偈 觀 成 普 益 初 
X35n0646_001:0165b21	又三二句辨觀一句慈誓一句誡歸向。	又 三 二 句 辨 觀 一 句 慈 誓 一 句 誡 歸 向 
X35n0646_001:0165b22	真觀清淨觀廣大智慧觀悲觀及慈觀常願常瞻仰。	真 觀 清 淨 觀 廣大智慧觀 悲 觀 及 慈 觀 常 願 常 瞻 仰 
X35n0646_001:0165b23	真觀了空成一切智清淨觀出假處有無染成道	真 觀 了 空 成 一 切 智 清 淨 觀 出 假 處 有 無 染 成 道 
X35n0646_001:0165b24	種智廣大智慧即中道觀徧於諸法名廣勝出二	種 智 廣 大 智 慧 即 中 道 觀 徧 於 諸 法 名 廣 勝 出 二 
X35n0646_001:0165c01	邊名大中道體即智慧觀此體故名智慧觀問何	邊 名 大 中 道 體 即 智 慧 觀 此 體 故 名 智 慧 觀 問 何 
X35n0646_001:0165c02	以智慧名中體耶答順此經意此經以寂照合法	以 智 慧 名 中 體 耶 答 順 此 經 意 此 經 以 寂 照 合 法 
X35n0646_001:0165c03	身為體感應為宗得作此說三智實在一心中得	身 為 體 感 應 為 宗 得 作 此 說 三 智 實 在 一 心 中 得 
X35n0646_001:0165c04	不可一異悲觀等者誓願通稱為觀緣諦發故如	不 可 一 異 悲 觀 等 者 誓 願 通 稱 為 觀 緣 諦 發 故 如 
X35n0646_001:0165c05	止觀十法通名為觀。	止 觀 十 法 通 名 為 觀 
X35n0646_001:0165c06	△次偈辯益又二。	 次 偈 辯 益 又 二 
X35n0646_001:0165c07	無垢清淨光慧日破諸闇能伏災風火普明照世間。	無 垢 清 淨 光 慧 日 破 諸 闇 能 伏 災 風 火 普 明 照 世 間 
X35n0646_001:0165c08	上二句明智光次二句慈光破暗照世(云云)。	上 二 句 明 智 光 次 二 句 慈 光 破 暗 照 世 云 云 
X35n0646_001:0165c09	△三一偈結成聖者三業顯應。	 三 一 偈 結 成 聖 者 三 業 顯 應 
X35n0646_001:0165c10	悲體戒雷震慈意妙大雲澍甘露法雨滅除煩惱燄。	悲 體 戒 雷 震 慈 意 妙 大 雲 澍 甘 露 法 雨 滅 除 煩 惱 燄 
X35n0646_001:0165c11	戒雷對身業慈雲對意業澍雨對口業戒檢七支	戒 雷 對 身 業 慈 雲 對 意 業 澍 雨 對 口 業 戒 檢 七 支 
X35n0646_001:0165c12	身業為便戒淨能拔三惡之苦故名悲體身輪現	身 業 為 便 戒 淨 能 拔 三 惡 之 苦 故 名 悲 體 身 輪 現 
X35n0646_001:0165c13	通駭動羣情復如雷震內心愛念名慈普覆一切	通 駭 動 羣 情 復 如 雷 震 內 心 愛 念 名 慈 普 覆 一 切 
X35n0646_001:0165c14	如雲無謀而應逗會不差復名為妙意業也口輪	如 雲 無 謀 而 應 逗 會 不 差 復 名 為 妙 意 業 也 口 輪 
X35n0646_001:0165c15	演實相之法為甘露雨三草二木平等蒙潤三惑	演 實 相 之 法 為 甘 露 雨 三 草 二 木 平 等 蒙 潤 三 惑 
X35n0646_001:0165c16	熱惱為之清涼廣釋三無緣三不護等如上文一	熱 惱 為 之 清 涼 廣 釋 三 無 緣 三 不 護 等 如 上 文 一 
X35n0646_001:0165c17	一應跡一一說法皆須明別圓菩薩所住法門方	一 應 跡 一 一 說 法 皆 須 明 別 圓 菩 薩 所 住 法 門 方 
X35n0646_001:0165c18	有事用釋普門一番竟。	有 事 用 釋 普 門 一 番 竟 
X35n0646_001:0165c19	△第三四偈勸持供養又為二初二行一句勸持	 第 三 四 偈 勸 持 供 養 又 為 二 初 二 行 一 句 勸 持 
X35n0646_001:0165c20	二一行三句勸供養初又二初一行重舉前口業	二 一 行 三 句 勸 供 養 初 又 二 初 一 行 重 舉 前 口 業 
X35n0646_001:0165c21	機應以為勸由。	機 應 以 為 勸 由 
X35n0646_001:0165c22	諍訟經官處怖畏軍陣中念彼觀音力眾怨悉退散。	諍 訟 經 官 處 怖 畏 軍 陣 中 念 彼 觀 音 力 眾 怨 悉 退 散 
X35n0646_001:0165c23	由前口業居初舉一攝二所以特舉官訟軍陣者	由 前 口 業 居 初 舉 一 攝 二 所 以 特 舉 官 訟 軍 陣 者 
X35n0646_001:0165c24	水火難稀鬼虎事寡運衰方值諍訟事眾世之諍	水 火 難 稀 鬼 虎 事 寡 運 衰 方 值 諍 訟 事 眾 世 之 諍 
X35n0646_001:0166a01	本財色田宅日用有之勸持則要也刀杖幽執有	本 財 色 田 宅 日 用 有 之 勸 持 則 要 也 刀 杖 幽 執 有 
X35n0646_001:0166a02	過方遭軍陣王役事非由己又捔力相持自刃森	過 方 遭 軍 陣 王 役 事 非 由 己 又 捔 力 相 持 自 刃 森 
X35n0646_001:0166a03	目刀杖案籍賖死之難賊奪有財非如師旅斯亦	目 刀 杖 案 籍 賖 死 之 難 賊 奪 有 財 非 如 師 旅 斯 亦 
X35n0646_001:0166a04	勸之要也。	勸 之 要 也 
X35n0646_001:0166a05	△次一行一句正勸又二初三句約權實格量次	 次 一 行 一 句 正 勸 又 二 初 三 句 約 權 實 格 量 次 
X35n0646_001:0166a06	二句結勸。	二 句 結 勸 
X35n0646_001:0166a07	妙音觀世音梵音海潮音勝彼世間音。	妙 音 觀 世 音 梵 音 海 潮 音 勝 彼 世 間 音 
X35n0646_001:0166a08	先舉菩薩實證實益為格量本勝彼九界權乘慈	先 舉 菩 薩 實 證 實 益 為 格 量 本 勝 彼 九 界 權 乘 慈 
X35n0646_001:0166a09	智故云勝世間音秖音塵一法以實智佛眼觀之	智 故 云 勝 世 間 音 秖 音 塵 一 法 以 實 智 佛 眼 觀 之 
X35n0646_001:0166a10	即實諦妙音權智法眼觀之即俗諦世音此實證	即 實 諦 妙 音 權 智 法 眼 觀 之 即 俗 諦 世 音 此 實 證 
X35n0646_001:0166a11	也緣中道修慈名為梵音此慈能與機會名海潮	也 緣 中 道 修 慈 名 為 梵 音 此 慈 能 與 機 會 名 海 潮 
X35n0646_001:0166a12	音譬不失度此實益也與夫九界生法二慈作意	音 譬 不 失 度 此 實 益 也 與 夫 九 界 生 法 二 慈 作 意 
X35n0646_001:0166a13	應物豈復為類故云勝彼格量明矣。	應 物 豈 復 為 類 故 云 勝 彼 格 量 明 矣 
X35n0646_001:0166a14	△二句結勸。	 二 句 結 勸 
X35n0646_001:0166a15	是故須常念念念勿生疑。	是 故 須 常 念 念 念 勿 生 疑 
X35n0646_001:0166a16	初勸常念有事理二行(云云)若事理行成自見菩	初 勸 常 念 有 事 理 二 行 云 云 若 事 理 行 成 自 見 菩 
X35n0646_001:0166a17	薩色法二身故一句復止疑勸也。	薩 色 法 二 身 故 一 句 復 止 疑 勸 也 
X35n0646_001:0166a18	△次一行三句勸供養初一句歎。	 次 一 行 三 句 勸 供 養 初 一 句 歎 
X35n0646_001:0166a19	觀世音淨聖。	觀 世 音 淨 聖 
X35n0646_001:0166a20	菩薩清淨三業從正命生故云淨聖言其堪受供	菩 薩 清 淨 三 業 從 正 命 生 故 云 淨 聖 言 其 堪 受 供 
X35n0646_001:0166a21	養也正命是聖法人稟此法名人為聖故云觀音	養 也 正 命 是 聖 法 人 稟 此 法 名 人 為 聖 故 云 觀 音 
X35n0646_001:0166a22	淨聖次別別舉德以為勸由。	淨 聖 次 別 別 舉 德 以 為 勸 由 
X35n0646_001:0166a23	△於苦惱下二句頌上施無畏德。	 於 苦 惱 下 二 句 頌 上 施 無 畏 德 
X35n0646_001:0166a24	於苦惱死厄能為作依怙。	於 苦 惱 死 厄 能 為 作 依 怙 
X35n0646_001:0166b01	苦惱死厄怖畏處也作依怙無畏力也如幼子恃	苦 惱 死 厄 怖 畏 處 也 作 依 怙 無 畏 力 也 如 幼 子 恃 
X35n0646_001:0166b02	怙父母更何所畏即指前現權實身說為父母護	怙 父 母 更 何 所 畏 即 指 前 現 權 實 身 說 為 父 母 護 
X35n0646_001:0166b03	三乘子免二死厄。	三 乘 子 免 二 死 厄 
X35n0646_001:0166b04	△具一切下四句舉福田勸。	 具 一 切 下 四 句 舉 福 田 勸 
X35n0646_001:0166b05	具一切功德慈眼視眾生福聚海無量是故應頂禮。	具 一切功德 慈 眼 視 眾 生 福 聚 海 無 量 是 故 應 頂 禮 
X35n0646_001:0166b06	具一切功德舉菩薩報身敬由慈眼視眾生舉應	具 一切功德 舉 菩 薩 報 身 敬 由 慈 眼 視 眾 生 舉 應 
X35n0646_001:0166b07	身恩田福聚海無量總歎二田高出如山之謂聚	身 恩 田 福 聚 海 無 量 總 歎 二 田 高 出 如 山 之 謂 聚 
X35n0646_001:0166b08	深廣無際之謂海亦是二田所依歎法身也頂禮	深 廣 無 際 之 謂 海 亦 是 二 田 所 依 歎 法 身 也 頂 禮 
X35n0646_001:0166b09	正勸以三業供養也身儀事顯故特舉之必具三	正 勸 以 三 業 供 養 也 身 儀 事 顯 故 特 舉 之 必 具 三 
X35n0646_001:0166b10	業上文脫瓔珞望今乃互舉耳又此勸事普一切	業 上 文 脫 瓔 珞 望 今 乃 互 舉 耳 又 此 勸 事 普 一 切 
X35n0646_001:0166b11	皆得供養百金之瓔孰人可辨又能嚴尚貴所嚴	皆 得 供 養 百 金 之 瓔 孰 人 可 辨 又 能 嚴 尚 貴 所 嚴 
X35n0646_001:0166b12	豈復輕耶觀心者身業勤則增長福德供養應身	豈 復 輕 耶 觀 心 者 身 業 勤 則 增 長 福 德 供 養 應 身 
X35n0646_001:0166b13	口業動則說般若供養報身意業勤則會理供養	口 業 動 則 說 般 若 供 養 報 身 意 業 勤 則 會 理 供 養 
X35n0646_001:0166b14	法身(云云)釋偈竟。	法 身 云 云 釋 偈 竟 
X35n0646_001:0166b16	釋普門品重頌(終)	釋 普 門 品 重 頌 終 
