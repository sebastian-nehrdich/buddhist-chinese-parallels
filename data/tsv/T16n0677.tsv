T16n0677_001:0711b25	佛說解節經一卷	佛 說 解 節 經 一 卷 
T16n0677_001:0711b27	陳天竺三藏真諦譯	陳 天 竺 三 藏 真 諦 譯 
T16n0677_001:0711b28	不可言無二品第一	不 可 言 無 二 品 第 一 
T16n0677_001:0711b29	如是我聞：一時佛婆伽婆，住王舍城耆闍崛	如是我聞 一 時 佛婆伽婆 住 王 舍 城 耆 闍 崛 
T16n0677_001:0711c01	山，與大比丘眾九萬九千人俱，皆阿羅漢——諸	山 與 大 比 丘 眾 九 萬 九 千 人 俱 皆 阿 羅 漢 諸 
T16n0677_001:0711c02	漏已盡，所作已辦，捨諸重擔，獲得己利，盡諸	漏 已 盡 所 作 已 辦 捨 諸 重 擔 獲 得 己 利 盡 諸 
T16n0677_001:0711c03	有結，心善得解脫，善得自在，善得奢摩他、毘	有 結 心 善 得 解 脫 善 得 自 在 善 得 奢 摩 他 毘 
T16n0677_001:0711c04	婆舍那——其名曰：淨命阿若憍陳如等，乃至住	婆 舍 那 其 名 曰 淨 命 阿 若 憍 陳 如 等 乃 至 住 
T16n0677_001:0711c05	阿羅那三昧定須菩提等。復有大比丘尼眾	阿 羅 那 三 昧 定 須 菩 提 等 復 有 大 比 丘 尼 眾 
T16n0677_001:0711c06	三萬六千人俱，摩訶波闍波提，乃至跋陀迦	三 萬 六 千 人 俱 摩 訶 波 闍 波 提 乃 至 跋 陀 迦 
T16n0677_001:0711c07	比羅比丘尼等以為上首。復有無量無數優	比 羅 比 丘 尼 等 以 為 上 首 復 有 無量無數 優 
T16n0677_001:0711c08	婆塞、優婆夷，頻婆娑羅王等而為上首。復有	婆 塞 優 婆 夷 頻婆娑羅 王 等 而 為 上 首 復 有 
T16n0677_001:0711c09	菩薩摩訶薩無量百千，是賢劫中諸菩薩眾，	菩薩摩訶薩 無 量 百 千 是 賢 劫 中 諸 菩 薩 眾 
T16n0677_001:0711c10	或住此土、或他方來，一生補處彌勒菩薩、文	或 住 此 土 或 他 方 來 一生補處 彌 勒 菩 薩 文 
T16n0677_001:0711c11	殊師利菩薩、觀世音菩薩等而為上首——皆悉	殊 師 利 菩 薩 觀 世 音 菩 薩 等 而 為 上 首 皆 悉 
T16n0677_001:0711c12	通達大深法性，調順易化，善行平等，修菩薩	通 達 大 深 法 性 調 順 易 化 善 行 平 等 修 菩 薩 
T16n0677_001:0711c13	道，一切眾生真善知識，得無礙陀羅尼，轉	道 一 切 眾 生 真 善 知 識 得 無 礙 陀 羅 尼 轉 
T16n0677_001:0711c14	不退法輪，已曾供養無量諸佛。如是等眾皆	不退法輪 已曾供養 無 量 諸 佛 如 是 等 眾 皆 
T16n0677_001:0711c15	悉聚集。	悉 聚 集 
T16n0677_001:0711c16	爾時如理正聞菩薩，問能解甚深義節菩薩	爾 時 如 理 正 聞 菩 薩 問 能 解 甚 深 義 節 菩 薩 
T16n0677_001:0711c17	言：「佛子！一切法無二。一切法無二，此言云何？」	言 佛 子 一 切 法 無 二 一 切 法 無 二 此 言 云 何 
T16n0677_001:0711c18	能解甚深義節菩薩言：「善男子！是一切法不	能 解 甚 深 義 節 菩 薩 言 善 男 子 是 一 切 法 不 
T16n0677_001:0711c19	過此二，謂所作、非所作。所作者，非所作非非	過 此 二 謂 所 作 非 所 作 所 作 者 非 所 作 非 非 
T16n0677_001:0711c20	所作；非所作者，非非所作，亦非所作。」如理正	所 作 非 所 作 者 非 非 所 作 亦 非 所 作 如 理 正 
T16n0677_001:0711c21	聞菩薩問言：「佛子！云何所作非所作、非非所	聞 菩 薩 問 言 佛 子 云 何 所 作 非 所 作 非 非 所 
T16n0677_001:0711c22	作；及非所作非非所作、亦非所作？」能解甚深	作 及 非 所 作 非 非 所 作 亦 非 所 作 能 解 甚 深 
T16n0677_001:0711c23	義節菩薩言：「善男子！所作者，此是大師正教	義 節 菩 薩 言 善 男 子 所 作 者 此 是 大 師 正 教 
T16n0677_001:0711c24	言句，若是大師正教言句，即是世間所立言	言 句 若 是 大 師 正 教 言 句 即 是 世 間 所 立 言 
T16n0677_001:0711c25	說，從分別起。此世言說若分別起，由種種	說 從 分 別 起 此 世 言 說 若 分 別 起 由 種 種 
T16n0677_001:0711c26	分別及所言說一向不成，故非所作。「善男子！	分 別 及 所 言 說 一 向 不 成 故 非 所 作 善 男 子 
T16n0677_001:0711c27	非所作者，屬言教攝，若有法離所作及非所	非 所 作 者 屬 言 教 攝 若 有 法 離 所 作 及 非 所 
T16n0677_001:0711c28	作，是法亦如是亦如是。若如是者，大師說教	作 是 法 亦 如 是 亦 如 是 若 如 是 者 大 師 說 教 
T16n0677_001:0711c29	可無義不？」「非無有義。」「若有義者，義相云何？所	可 無 義 不 非 無 有 義 若 有 義 者 義 相 云 何 所 
T16n0677_001:0712a01	謂不可言體，惟是聖人無分別知見之所覺	謂 不 可 言 體 惟 是 聖 人 無 分 別 知 見 之 所 覺 
T16n0677_001:0712a02	了，為欲令他了達如是不可言體。是故大師	了 為 欲 令 他 了 達 如 是 不 可 言 體 是 故 大 師 
T16n0677_001:0712a03	說此言教，謂是法所作。「善男子！非所作者，此	說 此 言 教 謂 是 法 所 作 善 男 子 非 所 作 者 此 
T16n0677_001:0712a04	是大師正教言句，若是大師正教言句，即是	是 大 師 正 教 言 句 若 是 大 師 正 教 言 句 即 是 
T16n0677_001:0712a05	世間所立言說，從分別起。此世言說若分別	世 間 所 立 言 說 從 分 別 起 此 世 言 說 若 分 別 
T16n0677_001:0712a06	起，由種種分別及所言說一向不成，故非非	起 由 種 種 分 別 及 所 言 說 一 向 不 成 故 非 非 
T16n0677_001:0712a07	所作。「善男子！所作者，屬言教攝，若有法離	所 作 善 男 子 所 作 者 屬 言 教 攝 若 有 法 離 
T16n0677_001:0712a08	非所作及於所作，是法亦如是亦如是。若如	非 所 作 及 於 所 作 是 法 亦 如 是 亦 如 是 若 如 
T16n0677_001:0712a09	是者，大師說教可無義不？」「非無有義。」「若有義	是 者 大 師 說 教 可 無 義 不 非 無 有 義 若 有 義 
T16n0677_001:0712a10	者義相云何？所謂不可言體，惟是聖人無分	者 義 相 云 何 所 謂 不 可 言 體 惟 是 聖 人 無 分 
T16n0677_001:0712a11	別知見之所覺了，為欲令他了達如是不可	別 知 見 之 所 覺 了 為 欲 令 他 了 達 如 是 不 可 
T16n0677_001:0712a12	言體。是故大師說此言教，謂是法非所作。「善	言 體 是 故 大 師 說 此 言 教 謂 是 法 非 所 作 善 
T16n0677_001:0712a13	男子！如巧幻師及幻弟子，於四衢道，或取草	男 子 如 巧 幻 師 及 幻 弟 子 於 四 衢 道 或 取 草 
T16n0677_001:0712a14	葉及木石等，聚集一處，現種種幻事：諸象兵、	葉 及 木 石 等 聚 集 一 處 現 種 種 幻 事 諸 象 兵 
T16n0677_001:0712a15	馬兵、車兵、步兵，摩尼、真珠、珊瑚、玉石，及倉庫	馬 兵 車 兵 步 兵 摩 尼 真 珠 珊 瑚 玉 石 及 倉 庫 
T16n0677_001:0712a16	等。若有諸人——嬰兒、凡夫、愚癡邪智——不能了別	等 若 有 諸 人 嬰 兒 凡 夫 愚 癡 邪 智 不 能 了 別 
T16n0677_001:0712a17	草等幻本，是人若見、若聞，作是思惟，謂：『實有	草 等 幻 本 是 人 若 見 若 聞 作是思惟 謂 實 有 
T16n0677_001:0712a18	此象、馬四兵及以庫藏。』若見、若聞，隨能隨力	此 象 馬 四 兵 及 以 庫 藏 若 見 若 聞 隨 能 隨 力 
T16n0677_001:0712a19	執著見聞，作是言說：『此是真實，異此非真。』	執 著 見 聞 作 是 言 說 此 是 真 實 異 此 非 真 
T16n0677_001:0712a20	是人則應重更思量。若有諸人——非嬰兒、凡夫	是 人 則 應 重 更 思 量 若 有 諸 人 非 嬰 兒 凡 夫 
T16n0677_001:0712a21	及愚癡邪智——識知如是草等幻本，若見、若聞，	及 愚 癡 邪 智 識 知 如 是 草 等 幻 本 若 見 若 聞 
T16n0677_001:0712a22	作是思惟：『無有如是象、馬等物及以庫藏。』是	作是思惟 無 有 如 是 象 馬 等 物 及 以 庫 藏 是 
T16n0677_001:0712a23	人若見、若聞，隨能隨力，不著見聞，作如是言：	人 若 見 若 聞 隨 能 隨 力 不 著 見 聞 作如是言 
T16n0677_001:0712a24	『如我所思，此是真實，異此非真。』雖隨世言，為	 如 我 所 思 此 是 真 實 異 此 非 真 雖 隨 世 言 為 
T16n0677_001:0712a25	顯實義，是人不須重更思惟。「善男子！如此嬰	顯 實 義 是 人 不 須 重 更 思 惟 善 男 子 如 此 嬰 
T16n0677_001:0712a26	兒、凡夫，未得出世真如聖慧，未識諸法不可	兒 凡 夫 未 得 出 世 真 如 聖 慧 未 識 諸 法 不 可 
T16n0677_001:0712a27	言體。是人若見、若聞，諸法所作及非所作，作	言 體 是 人 若 見 若 聞 諸 法 所 作 及 非 所 作 作 
T16n0677_001:0712a28	是思惟：『實有如是諸法所作及非所作。何以	是 思 惟 實 有 如 是 諸 法 所 作 及 非 所 作 何 以 
T16n0677_001:0712a29	故？可見、可知故。』是人若見、若聞，隨能隨力，執	故 可 見 可 知 故 是 人 若 見 若 聞 隨 能 隨 力 執 
T16n0677_001:0712b01	著見聞，隨見聞說：『此是真實，異此非真。』是人	著 見 聞 隨 見 聞 說 此 是 真 實 異 此 非 真 是 人 
T16n0677_001:0712b02	應當須重思量。「若有諸人——非嬰兒、凡夫——已見	應 當 須 重 思 量 若 有 諸 人 非 嬰 兒 凡 夫 已 見 
T16n0677_001:0712b03	真實，及得出世真如聖慧，已識諸法不可言	真 實 及 得 出 世 真 如 聖 慧 已 識 諸 法 不 可 言 
T16n0677_001:0712b04	體，若見、若聞作是思惟：『如所見知，諸法所作	體 若 見 若 聞 作是思惟 如 所 見 知 諸 法 所 作 
T16n0677_001:0712b05	及非所作，皆非實有，但有假相，從分別起，如	及 非 所 作 皆 非 實 有 但 有 假 相 從 分 別 起 如 
T16n0677_001:0712b06	幻化事，欺誑凡心，於此中起所作、非所作名	幻 化 事 欺 誑 凡 心 於 此 中 起 所 作 非 所 作 名 
T16n0677_001:0712b07	及餘眾名。』是人如所見聞，不生執著，不作是	及 餘 眾 名 是 人 如 所 見 聞 不 生 執 著 不 作 是 
T16n0677_001:0712b08	言：『此是真實，異此非真。』雖隨世言，為顯實義，	言 此 是 真 實 異 此 非 真 雖 隨 世 言 為 顯 實 義 
T16n0677_001:0712b09	是人不須重更思惟。「善男子！如是聖人由聖	是 人 不 須 重 更 思 惟 善 男 子 如 是 聖 人 由 聖 
T16n0677_001:0712b10	知見，已能覺了不可言體，為欲令他見法	知 見 已 能 覺 了 不 可 言 體 為 欲 令 他 見 法 
T16n0677_001:0712b11	實相，故說教句，謂是所作、非所作等。」	實 相 故 說 教 句 謂 是 所 作 非 所 作 等 
T16n0677_001:0712b12	爾時能解甚深義節菩薩，即說偈言：	爾 時 能 解 甚 深 義 節 菩 薩 即 說 偈 言 
T16n0677_001:0712b13	「佛說絕言法，　　無二非凡境。	 佛 說 絕 言 法 無 二 非 凡 境 
T16n0677_001:0712b14	　愚夫於中迷，　　緣二著戲論，	 愚 夫 於 中 迷 緣 二 著 戲 論 
T16n0677_001:0712b15	　不決邪決故，　　常輪轉諸有。	 不 決 邪 決 故 常 輪 轉 諸 有 
T16n0677_001:0712b16	　智人離見聞，　　簡擇中實義。」	 智 人 離 見 聞 簡 擇 中 實 義 
T16n0677_001:0712b17	解節經過覺觀境品第二	解 節 經 過 覺 觀 境 品 第 二 
T16n0677_001:0712b18	爾時，曇無竭菩薩白佛言：「世尊！從此娑訶世	爾 時 曇 無 竭 菩 薩 白 佛 言 世 尊 從 此 娑 訶 世 
T16n0677_001:0712b19	界，向東最遠極東方世界，過七十七恒河沙	界 向 東 最 遠 極 東 方 世 界 過 七 十 七 恒 河 沙 
T16n0677_001:0712b20	數世界，有世界曰善名聞，佛號廣大善聞修	數 世 界 有 世 界 曰 善 名 聞 佛 號 廣 大 善 聞 修 
T16n0677_001:0712b21	伽陀住處。我於一時，往彼佛所，即於彼中見	伽 陀 住 處 我 於 一 時 往 彼 佛 所 即 於 彼 中 見 
T16n0677_001:0712b22	一方地，有七十七千諸外道眾，以師為先聚	一 方 地 有 七 十 七 千 諸 外 道 眾 以 師 為 先 聚 
T16n0677_001:0712b23	集而坐，為欲思量諸法實相。時外道眾思惟	集 而 坐 為 欲 思 量 諸法實相 時 外 道 眾 思 惟 
T16n0677_001:0712b24	稱量，簡擇安立諸法實相，依其所學求覓實	稱 量 簡 擇 安 立 諸法實相 依 其 所 學 求 覓 實 
T16n0677_001:0712b25	相，無能得者。起種種執，相違鬪諍，乃至言相	相 無 能 得 者 起 種 種 執 相 違 鬪 諍 乃 至 言 相 
T16n0677_001:0712b26	違害，由口刀杖，互相傷毀，便各分散。我見此	違 害 由 口 刀 杖 互 相 傷 毀 便 各 分 散 我 見 此 
T16n0677_001:0712b27	已作是思惟：『希有，希有！諸佛世尊，出於世間，	已 作是思惟 希 有 希 有 諸佛世尊 出 於 世 間 
T16n0677_001:0712b28	由佛出世，過覺觀境，甚深法相，通達覺了，皆	由 佛 出 世 過 覺 觀 境 甚 深 法 相 通 達 覺 了 皆 
T16n0677_001:0712b29	得顯現。』」菩薩說已，佛即告言：「如是，法上！如是	得 顯 現 菩 薩 說 已 佛 即 告 言 如 是 法 上 如 是 
T16n0677_001:0712c01	實相，過覺觀境。我覺了已，為他解說，安立正	實 相 過 覺 觀 境 我 覺 了 已 為 他 解 說 安 立 正 
T16n0677_001:0712c02	教，開示顯現，令義淺易。何以故？我說真實，但	教 開 示 顯 現 令 義 淺 易 何 以 故 我 說 真 實 但 
T16n0677_001:0712c03	是聖人自所證見；若是凡夫覺觀境界，自他	是 聖 人 自 所 證 見 若 是 凡 夫 覺 觀 境 界 自 他 
T16n0677_001:0712c04	可證。法上！以是義故，應知實相過於一切覺	可 證 法 上 以是義故 應 知 實 相 過 於 一 切 覺 
T16n0677_001:0712c05	觀境界。「復次，法上！我說真實非相行處；一切	觀 境 界 復 次 法 上 我 說 真 實 非 相 行 處 一 切 
T16n0677_001:0712c06	覺觀緣相行處。以是義故，應知實相過覺觀	覺 觀 緣 相 行 處 以是義故 應 知 實 相 過 覺 觀 
T16n0677_001:0712c07	境。「復次，法上！我說真實不可言說；一切覺觀	境 復 次 法 上 我 說 真 實 不可言說 一 切 覺 觀 
T16n0677_001:0712c08	但由言說。故知實相過覺觀境。「復次，法上！我	但 由 言 說 故 知 實 相 過 覺 觀 境 復 次 法 上 我 
T16n0677_001:0712c09	說真實絕於四事，謂見、聞、覺、知；一切覺觀緣	說 真 實 絕 於 四 事 謂 見 聞 覺 知 一 切 覺 觀 緣 
T16n0677_001:0712c10	四事起。「復次，法上！我說真相離諸鬪諍；一切	四 事 起 復 次 法 上 我 說 真 相 離 諸 鬪 諍 一 切 
T16n0677_001:0712c11	覺觀鬪諍境界。以是義故，應知實相過覺觀	覺 觀 鬪 諍 境 界 以是義故 應 知 實 相 過 覺 觀 
T16n0677_001:0712c12	境。「法上！譬如有人，盡一期壽恒食苦味，復能	境 法 上 譬 如 有 人 盡 一 期 壽 恒 食 苦 味 復 能 
T16n0677_001:0712c13	覺觀、比度、憶持蜜等甜味，無有是處。「復次，譬	覺 觀 比 度 憶 持 蜜 等 甜 味 無 有 是 處 復 次 譬 
T16n0677_001:0712c14	如有人，恒樂欲塵，塵欲焦熱之所燒然，復能	如 有 人 恒 樂 欲 塵 塵 欲 焦 熱 之 所 燒 然 復 能 
T16n0677_001:0712c15	覺觀、比度、憶持不緣塵相，依內離樂，無有是	覺 觀 比 度 憶 持 不 緣 塵 相 依 內 離 樂 無 有 是 
T16n0677_001:0712c16	處。「復次，譬如有人，恒樂言諍，邪談話戲，復能	處 復 次 譬 如 有 人 恒 樂 言 諍 邪 談 話 戲 復 能 
T16n0677_001:0712c17	覺觀、比度、憶持聖默然定，無有是處。「復次，譬	覺 觀 比 度 憶 持 聖 默 然 定 無 有 是 處 復 次 譬 
T16n0677_001:0712c18	如有人，恒樂恒行見、聞、覺、知，復能覺觀、比度	如 有 人 恒 樂 恒 行 見 聞 覺 知 復 能 覺 觀 比 度 
T16n0677_001:0712c19	憶持絕四事處，滅離身見是般涅槃，無有是	憶 持 絕 四 事 處 滅 離 身 見 是 般 涅 槃 無 有 是 
T16n0677_001:0712c20	處。「復次，法上！譬如有人，由恒蓄財，樂行征	處 復 次 法 上 譬 如 有 人 由 恒 蓄 財 樂 行 征 
T16n0677_001:0712c21	伐，復能覺觀、比度、憶持北欝單越，無有我所	伐 復 能 覺 觀 比 度 憶 持 北 欝 單 越 無 有 我 所 
T16n0677_001:0712c22	無所積蓄，不相鬪諍，是現法樂，無有是處。	無 所 積 蓄 不 相 鬪 諍 是 現 法 樂 無 有 是 處 
T16n0677_001:0712c23	「法上！如是諸人，在於覺觀，復能思量、比度、憶	 法 上 如 是 諸 人 在 於 覺 觀 復 能 思 量 比 度 憶 
T16n0677_001:0712c24	持非覺觀境，無有是處。」佛說經竟，重說偈	持 非 覺 觀 境 無 有 是 處 佛 說 經 竟 重 說 偈 
T16n0677_001:0712c25	言：	言 
T16n0677_001:0712c26	「自證無相法，　　離言絕四事，	 自 證 無 相 法 離 言 絕 四 事 
T16n0677_001:0712c27	　無諍法通相，　　過諸覺觀境。」	 無 諍 法 通 相 過 諸 覺 觀 境 
T16n0677_001:0712c28	解節經過一異品第三	解 節 經 過 一 異 品 第 三 
T16n0677_001:0712c29	爾時，淨慧菩薩白佛言：「世尊！是言正說，甚深	爾 時 淨 慧 菩 薩 白 佛 言 世 尊 是 言 正 說 甚 深 
T16n0677_001:0713a01	希有。如世尊說，是真實理，微細甚深，難可通	希 有 如 世 尊 說 是 真 實 理 微 細 甚 深 難 可 通 
T16n0677_001:0713a02	達，謂過一異相。「世尊！我於一時，見一方地大	達 謂 過 一 異 相 世 尊 我 於 一 時 見 一 方 地 大 
T16n0677_001:0713a03	菩薩眾修菩提行，在願樂地。於此方所聚集	菩 薩 眾 修 菩 提 行 在 願 樂 地 於 此 方 所 聚 集 
T16n0677_001:0713a04	而坐，為欲思量，諸法實相與諸行法為一、為	而 坐 為 欲 思 量 諸法實相 與 諸 行 法 為 一 為 
T16n0677_001:0713a05	異？是時眾中，有諸菩薩說如是言：『是真實相	異 是 時 眾 中 有 諸 菩 薩 說 如 是 言 是 真 實 相 
T16n0677_001:0713a06	不異諸行。』復有菩薩說：『真實相與行不一。』復	不 異 諸 行 復 有 菩 薩 說 真 實 相 與 行 不 一 復 
T16n0677_001:0713a07	有菩薩起疑惑心，不信一異，說如是言：『此一	有 菩 薩 起 疑 惑 心 不 信 一 異 說 如 是 言 此 一 
T16n0677_001:0713a08	異中，何人說實？何人說虛？何者正行？何者邪	異 中 何 人 說 實 何 人 說 虛 何 者 正 行 何 者 邪 
T16n0677_001:0713a09	行？為當執一？為當執異？』「世尊！我見此事，作是	行 為 當 執 一 為 當 執 異 世 尊 我 見 此 事 作 是 
T16n0677_001:0713a10	思惟：『諸善男子，嬰兒、愚癡，無覺、無了，非如理	思 惟 諸 善 男 子 嬰 兒 愚 癡 無 覺 無 了 非 如 理 
T16n0677_001:0713a11	行。何以故？是善男子，未能通達微細甚深真	行 何 以 故 是 善 男 子 未 能 通 達 微 細 甚 深 真 
T16n0677_001:0713a12	實之法與諸行等，過一異相。』」菩薩說已，佛即	實 之 法 與 諸 行 等 過 一 異 相 菩 薩 說 已 佛 即 
T16n0677_001:0713a13	告言：「如是，淨慧！如是諸善男子，嬰兒、愚癡，	告 言 如 是 淨 慧 如 是 諸 善 男 子 嬰 兒 愚 癡 
T16n0677_001:0713a14	無覺、無了，非如理行。如來通達微細甚深真	無 覺 無 了 非 如 理 行 如 來 通 達 微 細 甚 深 真 
T16n0677_001:0713a15	實之法與諸行等，過一異相。何以故？淨慧！若	實 之 法 與 諸 行 等 過 一 異 相 何 以 故 淨 慧 若 
T16n0677_001:0713a16	執如此，依諸行法修真實觀，能達、能證真如	執 如 此 依 諸 行 法 修 真 實 觀 能 達 能 證 真 如 
T16n0677_001:0713a17	之理，無有是處。何以故？淨慧！若真如與行	之 理 無 有 是 處 何 以 故 淨 慧 若 真 如 與 行 
T16n0677_001:0713a18	相不異者，一切凡夫應見真如。復次，一切眾	相 不 異 者 一 切 凡 夫 應 見 真 如 復 次 一 切 眾 
T16n0677_001:0713a19	生正在凡位，應得無上如安涅槃。復次，一切	生 正 在 凡 位 應 得 無 上 如 安 涅 槃 復 次 一 切 
T16n0677_001:0713a20	眾生於凡位中，亦應能得無上菩提。若真如	眾 生 於 凡 位 中 亦 應 能 得 無上菩提 若 真 如 
T16n0677_001:0713a21	相異於行相，一切聖人已見真如，則應不能	相 異 於 行 相 一切聖人 已 見 真 如 則 應 不 能 
T16n0677_001:0713a22	伏滅行相；由不伏滅諸行相故，雖見真諦不	伏 滅 行 相 由 不 伏 滅 諸 行 相 故 雖 見 真 諦 不 
T16n0677_001:0713a23	能解脫眾相繫縛；若於眾相不得解脫，亦不	能 解 脫 眾 相 繫 縛 若 於 眾 相 不得解脫 亦 不 
T16n0677_001:0713a24	解脫麁重繫縛；若不解脫二種繫縛，則不能	解 脫 麁 重 繫 縛 若 不 解 脫 二 種 繫 縛 則 不 能 
T16n0677_001:0713a25	得無上如安無餘涅槃，亦應不得無上菩提。	得 無 上 如 安 無餘涅槃 亦 應 不 得 無上菩提 
T16n0677_001:0713a26	「淨慧！由諸凡夫不見真如，在凡夫位不得無	 淨 慧 由 諸 凡 夫 不 見 真 如 在 凡 夫 位 不 得 無 
T16n0677_001:0713a27	上如安涅槃，亦不能得無上菩提。以是義故，	上 如 安 涅 槃 亦 不 能 得 無上菩提 以是義故 
T16n0677_001:0713a28	真如之理與諸行一，是義不然。若有人說：『真	真 如 之 理 與 諸 行 一 是 義 不 然 若 有 人 說 真 
T16n0677_001:0713a29	如與行相不異。』者，由此義故，當知是人不	如 與 行 相 不 異 者 由 此 義 故 當 知 是 人 不 
T16n0677_001:0713b01	如理行。「復次，淨慧！一切聖人由見真如，已能	如 理 行 復 次 淨 慧 一切聖人 由 見 真 如 已 能 
T16n0677_001:0713b02	伏滅諸法行相，非不能故；已能解脫一切相	伏 滅 諸 法 行 相 非 不 能 故 已 能 解 脫 一 切 相 
T16n0677_001:0713b03	結及麁重惑，非不解脫。由二解脫，已得無上	結 及 麁 重 惑 非 不 解 脫 由 二 解 脫 已 得 無 上 
T16n0677_001:0713b04	如安涅槃，乃至已得無上菩提。是故真如與	如 安 涅 槃 乃 至 已 得 無上菩提 是 故 真 如 與 
T16n0677_001:0713b05	行相異，是義不然。若有人說：『真異行相。』以是	行 相 異 是 義 不 然 若 有 人 說 真 異 行 相 以 是 
T16n0677_001:0713b06	義故，當知此人不如理行。「復次，淨慧！若真如	義 故 當 知 此 人 不 如 理 行 復 次 淨 慧 若 真 如 
T16n0677_001:0713b07	與行相不異者，猶如行相墮於惑相，真相	與 行 相 不 異 者 猶 如 行 相 墮 於 惑 相 真 相 
T16n0677_001:0713b08	亦爾應墮惑相。復次，淨慧！若真如相異行相	亦 爾 應 墮 惑 相 復 次 淨 慧 若 真 如 相 異 行 相 
T16n0677_001:0713b09	者，真如則非諸行通相。淨慧！以此真如不墮	者 真 如 則 非 諸 行 通 相 淨 慧 以 此 真 如 不 墮 
T16n0677_001:0713b10	惑相，復為一切諸行通相。由是義故，真如與	惑 相 復 為 一切諸行 通 相 由 是 義 故 真 如 與 
T16n0677_001:0713b11	行亦一、亦異，義皆不然。若有人說：『真如與行	行 亦 一 亦 異 義 皆 不 然 若 有 人 說 真 如 與 行 
T16n0677_001:0713b12	亦一、亦異。』以是義故，當知是人不如理行。「復	亦 一 亦 異 以是義故 當 知 是 人 不 如 理 行 復 
T16n0677_001:0713b13	次，淨慧！若真如與行相不異者，如真實相於	次 淨 慧 若 真 如 與 行 相 不 異 者 如 真 實 相 於 
T16n0677_001:0713b14	諸行中通無差別，行相亦爾，應通無別。是故	諸 行 中 通 無 差 別 行 相 亦 爾 應 通 無 別 是 故 
T16n0677_001:0713b15	修觀行人，於諸行中，不應過此見、聞、覺、知修	修 觀 行 人 於 諸 行 中 不 應 過 此 見 聞 覺 知 修 
T16n0677_001:0713b16	勝真觀。復次，若真如相異行相者，以是義故，	勝 真 觀 復 次 若 真 如 相 異 行 相 者 以是義故 
T16n0677_001:0713b17	一切諸行，但惟無我及以無性，應非真實。復	一切諸行 但 惟 無 我 及 以 無 性 應 非 真 實 復 
T16n0677_001:0713b18	次，一時淨、不淨品，各各別相。淨慧！由諸行相	次 一 時 淨 不 淨 品 各 各 別 相 淨 慧 由 諸 行 相 
T16n0677_001:0713b19	但別不通，由觀行人於諸行中，過見、聞、覺、知	但 別 不 通 由 觀 行 人 於 諸 行 中 過 見 聞 覺 知 
T16n0677_001:0713b20	修勝真觀，由諸行無我、無性所顯是真，乃至	修 勝 真 觀 由 諸 行 無 我 無 性 所 顯 是 真 乃 至 
T16n0677_001:0713b21	淨、不淨品，亦非一時各各別相。以是義故，真	淨 不 淨 品 亦 非 一 時 各 各 別 相 以是義故 真 
T16n0677_001:0713b22	如與行亦一亦異，是義不然。若有人說，真如	如 與 行 亦 一 亦 異 是 義 不 然 若 有 人 說 真 如 
T16n0677_001:0713b23	與行亦一、亦異，當知是人不如理行。「淨慧！譬	與 行 亦 一 亦 異 當 知 是 人 不 如 理 行 淨 慧 譬 
T16n0677_001:0713b24	如傷佉白色，不可安立與螺一、異；赤色與金	如 傷 佉 白 色 不 可 安 立 與 螺 一 異 赤 色 與 金 
T16n0677_001:0713b25	不一、不異，亦復如是。譬如毘拏音聲美妙，不	不 一 不 異 亦復如是 譬 如 毘 拏 音 聲 美 妙 不 
T16n0677_001:0713b26	可安立與毘拏一、與毘拏異；復如沈香，香氣	可 安 立 與 毘 拏 一 與 毘 拏 異 復 如 沈 香 香 氣 
T16n0677_001:0713b27	可愛，不可安立與沈一、異；亦如摩梨遮其味	可 愛 不 可 安 立 與 沈 一 異 亦 如 摩 梨 遮 其 味 
T16n0677_001:0713b28	辛辣，不可安立與摩梨遮為一、為異；呵梨勒	辛 辣 不 可 安 立 與 摩 梨 遮 為 一 為 異 呵 梨 勒 
T16n0677_001:0713b29	澁亦復如是。復如綿纊，其觸柔軟，不可安立	澁 亦復如是 復 如 綿 纊 其 觸 柔 軟 不 可 安 立 
T16n0677_001:0713c01	與綿一、異；蘇與醍醐不一、不異，亦復如是。	與 綿 一 異 蘇 與 醍 醐 不 一 不 異 亦復如是 
T16n0677_001:0713c02	復如一切有流苦，一切行無常，一切法無我，	復 如 一 切 有 流 苦 一切行無常 一切法無我 
T16n0677_001:0713c03	如是苦等，不可安立與法一、異；亦如貪欲、瞋	如 是 苦 等 不 可 安 立 與 法 一 異 亦 如 貪 欲 瞋 
T16n0677_001:0713c04	恚、愚癡、慢等，無寂靜相，不可安立與其一、異。	恚 愚 癡 慢 等 無 寂 靜 相 不 可 安 立 與 其 一 異 
T16n0677_001:0713c05	淨慧！如是真如與一切行，不可安立為一、為	淨 慧 如 是 真 如 與 一 切 行 不 可 安 立 為 一 為 
T16n0677_001:0713c06	異。「淨慧！如是真如，微細甚深難可通達，我覺	異 淨 慧 如 是 真 如 微 細 甚 深 難 可 通 達 我 覺 
T16n0677_001:0713c07	了已，為他解說，安立正教，開示顯現，令義淺	了 已 為 他 解 說 安 立 正 教 開 示 顯 現 令 義 淺 
T16n0677_001:0713c08	易。」「佛說經已，重說偈言：	易 佛 說 經 已 重 說 偈 言 
T16n0677_001:0713c09	「真實與行法，　　無一異俱相。	 真 實 與 行 法 無 一 異 俱 相 
T16n0677_001:0713c10	　若執一異俱，　　說行不如理，	 若 執 一 異 俱 說 行 不 如 理 
T16n0677_001:0713c11	　修行奢摩他，　　及毘鉢舍那，	 修 行 奢 摩 他 及 毘 鉢 舍 那 
T16n0677_001:0713c12	　是人能解脫，　　相惑麁重結。」	 是 人 能 解 脫 相 惑 麁 重 結 
T16n0677_001:0713c13	解節經一味品第四	解 節 經 一 味 品 第 四 
T16n0677_001:0713c14	爾時，佛告須菩提言：「須菩提！汝見、汝知幾多	爾 時 佛 告 須 菩 提 言 須 菩 提 汝 見 汝 知 幾 多 
T16n0677_001:0713c15	眾生，在眾生界有增上慢，由此慢心記自所	眾 生 在 眾 生 界 有 增 上 慢 由 此 慢 心 記 自 所 
T16n0677_001:0713c16	得？復次，汝見、汝知幾多眾生，在眾生界無增	得 復 次 汝 見 汝 知 幾 多 眾 生 在 眾 生 界 無 增 
T16n0677_001:0713c17	上慢，不由慢心記自所得？」須菩提言：「世尊！我	上 慢 不 由 慢 心 記 自 所 得 須 菩 提 言 世 尊 我 
T16n0677_001:0713c18	見、我知少有眾生，在眾生界無增上慢，不由	見 我 知 少 有 眾 生 在 眾 生 界 無 增 上 慢 不 由 
T16n0677_001:0713c19	慢心記自所得。世尊！我見、我知無量、無數、不	慢 心 記 自 所 得 世 尊 我 見 我 知 無 量 無 數 不 
T16n0677_001:0713c20	可稱說諸眾生等，在眾生界有增上慢，由此	可 稱 說 諸 眾 生 等 在 眾 生 界 有 增 上 慢 由 此 
T16n0677_001:0713c21	慢心記自所得。「世尊！我又一時，住阿練若遠	慢 心 記 自 所 得 世 尊 我 又 一 時 住 阿 練 若 遠 
T16n0677_001:0713c22	寂林中，有多比丘大眾聚集，去我不遠住練	寂 林 中 有 多 比 丘 大 眾 聚 集 去 我 不 遠 住 練 
T16n0677_001:0713c23	若處。我又一時日中後分，見此大眾互相聚	若 處 我 又 一 時 日 中 後 分 見 此 大 眾 互 相 聚 
T16n0677_001:0713c24	集，隨其所證種種法相，說己修行、記自所	集 隨 其 所 證 種 種 法 相 說 己 修 行 記 自 所 
T16n0677_001:0713c25	得。有諸比丘，由證見陰，記其所得——或有比丘	得 有 諸 比 丘 由 證 見 陰 記 其 所 得 或 有 比 丘 
T16n0677_001:0713c26	證見陰相，或有比丘證見陰生，或有比丘證	證 見 陰 相 或 有 比 丘 證 見 陰 生 或 有 比 丘 證 
T16n0677_001:0713c27	陰變異，或有比丘證見陰滅，或有比丘證陰	陰 變 異 或 有 比 丘 證 見 陰 滅 或 有 比 丘 證 陰 
T16n0677_001:0713c28	滅道——如於陰中有六證相；或有比丘證見諸	滅 道 如 於 陰 中 有 六 證 相 或 有 比 丘 證 見 諸 
T16n0677_001:0713c29	入，記自所得，乃至入滅及入滅道；或有比丘	入 記 自 所 得 乃 至 入 滅 及 入 滅 道 或 有 比 丘 
T16n0677_001:0714a01	證見緣生，記自所得，乃至緣生滅、緣生滅道；	證 見 緣 生 記 自 所 得 乃 至 緣 生 滅 緣 生 滅 道 
T16n0677_001:0714a02	或有比丘證見證食；或有比丘證見四諦；或	或 有 比 丘 證 見 證 食 或 有 比 丘 證 見 四 諦 或 
T16n0677_001:0714a03	有比丘證見諸界，及界差別并種種界，乃至	有 比 丘 證 見 諸 界 及 界 差 別 并 種 種 界 乃 至 
T16n0677_001:0714a04	界滅及界滅道；或有比丘證見念處，及念處	界 滅 及 界 滅 道 或 有 比 丘 證 見 念 處 及 念 處 
T16n0677_001:0714a05	相、念處對治、念對治道、念處修習，未生念處	相 念 處 對 治 念 對 治 道 念 處 修 習 未 生 念 處 
T16n0677_001:0714a06	證見念生，已生念處證見念住及不忘失增	證 見 念 生 已 生 念 處 證 見 念 住 及 不 忘 失 增 
T16n0677_001:0714a07	長圓滿，記自所得。如證念處，正懃、如意足、根、	長 圓 滿 記 自 所 得 如 證 念 處 正 懃 如 意 足 根 
T16n0677_001:0714a08	力、覺分、聖道，聖道相、聖道對治、聖道對治道、	力 覺 分 聖 道 聖 道 相 聖 道 對 治 聖 道 對 治 道 
T16n0677_001:0714a09	聖道修習，未生聖道證聖道生，已生聖道證	聖 道 修 習 未 生 聖 道 證 聖 道 生 已 生 聖 道 證 
T16n0677_001:0714a10	聖道住，及不忘失增長圓滿，記自所得。「世	聖 道 住 及 不 忘 失 增 長 圓 滿 記 自 所 得 世 
T16n0677_001:0714a11	尊！我見此已，作是思惟：『如諸長老隨所證見	尊 我 見 此 已 作是思惟 如 諸 長 老 隨 所 證 見 
T16n0677_001:0714a12	種種法相，記自所得，此諸長老有增上慢。由	種 種 法 相 記 自 所 得 此 諸 長 老 有 增 上 慢 由 
T16n0677_001:0714a13	此慢心，記自所得，是事決爾。』何以故？如其所	此 慢 心 記 自 所 得 是 事 決 爾 何 以 故 如 其 所 
T16n0677_001:0714a14	說自證見法，當知是人未能了別一味真如	說 自 證 見 法 當 知 是 人 未 能 了 別 一 味 真 如 
T16n0677_001:0714a15	遍一切處。「世尊！如世尊言：『一味真實遍一切	遍 一 切 處 世 尊 如 世 尊 言 一 味 真 實 遍 一 切 
T16n0677_001:0714a16	處，微細甚深，難可通達。』此言希有，是無對說。	處 微 細 甚 深 難 可 通 達 此 言 希 有 是 無 對 說 
T16n0677_001:0714a17	「世尊！若世尊正教中，勤修觀行諸比丘等，一	 世 尊 若 世 尊 正 教 中 勤 修 觀 行 諸 比 丘 等 一 
T16n0677_001:0714a18	味真實遍一切處，尚難通達；況諸外道在正	味 真 實 遍 一 切 處 尚 難 通 達 況 諸 外 道 在 正 
T16n0677_001:0714a19	教外，豈能證知一味真實？」佛言：「如是，須菩提！	教 外 豈 能 證 知 一 味 真 實 佛 言 如 是 須 菩 提 
T16n0677_001:0714a20	如是微細最微細，甚深最甚深，難見最難見，	如 是 微 細 最 微 細 甚 深 最 甚 深 難 見 最 難 見 
T16n0677_001:0714a21	遍一切處一味真實，我覺了已，為他解說，安	遍 一 切 處 一 味 真 實 我 覺 了 已 為 他 解 說 安 
T16n0677_001:0714a22	立正教，開示顯現，令義淺易。何以故？須菩提！	立 正 教 開 示 顯 現 令 義 淺 易 何 以 故 須 菩 提 
T16n0677_001:0714a23	於五陰中清淨境界，是我所說名為真實；須	於 五 陰 中 清 淨 境 界 是 我 所 說 名 為 真 實 須 
T16n0677_001:0714a24	菩提！於十二入、十二緣生、四食、四諦、諸界念	菩 提 於 十 二 入 十 二 緣 生 四 食 四 諦 諸 界 念 
T16n0677_001:0714a25	處，正懃、如意足、根、力、覺分、八聖道中清淨境	處 正 懃 如 意 足 根 力 覺 分 八 聖 道 中 清 淨 境 
T16n0677_001:0714a26	界，是我所說名為真實。此清淨境界，一切陰	界 是 我 所 說 名 為 真 實 此 清 淨 境 界 一 切 陰 
T16n0677_001:0714a27	處平等一味，無差別相。如於陰中乃至聖道	處 平 等 一 味 無差別相 如 於 陰 中 乃 至 聖 道 
T16n0677_001:0714a28	分中，清淨境界平等一味，皆無差別。須菩提！	分 中 清 淨 境 界 平 等 一 味 皆 無 差 別 須 菩 提 
T16n0677_001:0714a29	以是義故，應知一味真如遍一切處。「復次，須	以是義故 應 知 一 味 真 如 遍 一 切 處 復 次 須 
T16n0677_001:0714b01	菩提！修行比丘，若已通達一陰真如，人、法無	菩 提 修 行 比 丘 若 已 通 達 一 陰 真 如 人 法 無 
T16n0677_001:0714b02	我，不勞更觀一一餘陰所有真如。於十二入、	我 不 勞 更 觀 一 一 餘 陰 所 有 真 如 於 十 二 入 
T16n0677_001:0714b03	十二緣生、四食、四諦、諸界念處，正勤、如意足、	十 二 緣 生 四 食 四 諦 諸 界 念 處 正 勤 如 意 足 
T16n0677_001:0714b04	根、力、覺分、八聖道分，若已通達一分真如，人、	根 力 覺 分 八 聖 道 分 若 已 通 達 一 分 真 如 人 
T16n0677_001:0714b05	法無我，不勞更觀餘聖道分所有真如。離無	法 無 我 不 勞 更 觀 餘 聖 道 分 所 有 真 如 離 無 
T16n0677_001:0714b06	分別後智，無有別觀能順真如觀所餘法一	分 別 後 智 無 有 別 觀 能 順 真 如 觀 所 餘 法 一 
T16n0677_001:0714b07	味真實遍一切處。但以無分別後智，隨順前	味 真 實 遍 一 切 處 但 以 無 分 別 後 智 隨 順 前 
T16n0677_001:0714b08	無分別智，觀一切法一味真實，憶持至得。須	無分別智 觀 一 切 法 一 味 真 實 憶 持 至 得 須 
T16n0677_001:0714b09	菩提！以是義故，汝應當知，真實之理遍一切	菩 提 以是義故 汝 應 當 知 真 實 之 理 遍 一 切 
T16n0677_001:0714b10	處，唯一味相。「復次，須菩提！猶如諸陰互有別	處 唯 一 味 相 復 次 須 菩 提 猶 如 諸 陰 互 有 別 
T16n0677_001:0714b11	相，如十二入、十二緣生、四食、四諦、諸界念	相 如 十 二 入 十 二 緣 生 四 食 四 諦 諸 界 念 
T16n0677_001:0714b12	處，正勤、如意足、根、力、覺分、八聖道分，互有別	處 正 勤 如 意 足 根 力 覺 分 八 聖 道 分 互 有 別 
T16n0677_001:0714b13	相，若諸法真如，人、法無我，互有別相，則諸法	相 若 諸 法 真 如 人 法 無 我 互 有 別 相 則 諸 法 
T16n0677_001:0714b14	如如，人、法無我不成真實應由因生。若由因	如 如 人 法 無 我 不 成 真 實 應 由 因 生 若 由 因 
T16n0677_001:0714b15	生則成有為，若是有為則非真實，若非真實	生 則 成 有 為 若 是 有 為 則 非 真 實 若 非 真 實 
T16n0677_001:0714b16	更應於此求別真實。須菩提！由此真實不從	更 應 於 此 求 別 真 實 須 菩 提 由 此 真 實 不 從 
T16n0677_001:0714b17	因生，非是有為，非不真實，於中不勞求別真	因 生 非 是 有 為 非 不 真 實 於 中 不 勞 求 別 真 
T16n0677_001:0714b18	實。何以故？此法恒常，若佛出世，若不出世，	實 何 以 故 此 法 恒 常 若 佛 出 世 若 不 出 世 
T16n0677_001:0714b19	法性、法界、法住，皆悉常住。須菩提！以是義故，	法 性 法 界 法 住 皆 悉 常 住 須 菩 提 以是義故 
T16n0677_001:0714b20	汝應當知，一味真實等一切處。「須菩提！譬如	汝 應 當 知 一 味 真 實 等 一 切 處 須 菩 提 譬 如 
T16n0677_001:0714b21	眾色，種種差別更互不同。於諸色中，虛空無	眾 色 種種差別 更 互 不 同 於 諸 色 中 虛 空 無 
T16n0677_001:0714b22	相，無有差別，無有變異，於一切處同一味相。	相 無有差別 無有變異 於 一 切 處 同 一 味 相 
T16n0677_001:0714b23	如是諸法，各各別異。汝應當知，於諸法中一	如 是 諸 法 各 各 別 異 汝 應 當 知 於 諸 法 中 一 
T16n0677_001:0714b24	味真如，等無差別，亦復如是。」爾時，世尊說是	味 真 如 等 無 差 別 亦復如是 爾 時 世 尊 說 是 
T16n0677_001:0714b25	經已，重說偈言：	經 已 重 說 偈 言 
T16n0677_001:0714b26	「法通相一味，　　諸佛說平等。	 法 通 相 一 味 諸 佛 說 平 等 
T16n0677_001:0714b27	　若於中執異，　　是人增上慢。	 若 於 中 執 異 是 人 增 上 慢 
T16n0677_001:0714b28	　逆生死流道，　　微細深難見，	 逆 生 死 流 道 微 細 深 難 見 
T16n0677_001:0714b29	　欲染癡覆故，　　凡人不能得。」	 欲 染 癡 覆 故 凡 人 不 能 得 
T16n0677_001:0714c01	爾時，觀世音菩薩，右膝著地，合掌恭敬，而白	爾 時 觀 世 音 菩 薩 右膝著地 合掌恭敬 而 白 
T16n0677_001:0714c02	佛言：「世尊！我今從佛聞得如是解節深法，	佛 言 世 尊 我 今 從 佛 聞 得 如 是 解 節 深 法 
T16n0677_001:0714c03	得未曾有，頂戴奉持。世尊！當何名此經？云何	得未曾有 頂 戴 奉 持 世 尊 當 何 名 此 經 云 何 
T16n0677_001:0714c04	受持？」佛告觀世音菩薩：「此經名為『了義正說』，	受 持 佛 告 觀 世 音 菩 薩 此 經 名 為 了 義 正 說 
T16n0677_001:0714c05	亦名『真實境智正說』，亦名『十地波羅蜜依止	亦 名 真 實 境 智 正 說 亦 名 十 地 波 羅 蜜 依 止 
T16n0677_001:0714c06	正說』。汝等應當如是受持。」佛說是經已，八萬	正 說 汝 等 應 當 如 是 受 持 佛 說 是 經 已 八 萬 
T16n0677_001:0714c07	菩薩皆得大乘威德三昧，無量無邊諸菩薩	菩 薩 皆 得 大 乘 威 德 三 昧 無量無邊 諸 菩 薩 
T16n0677_001:0714c08	眾於無生法得無生法忍，無數眾生從於	眾 於 無 生 法 得無生法忍 無 數 眾 生 從 於 
T16n0677_001:0714c09	諸流心得解脫，無數眾生於大乘法生信樂	諸 流 心得解脫 無 數 眾 生 於 大 乘 法 生 信 樂 
T16n0677_001:0714c10	心。	心 
T16n0677_001:0714c11	佛說解節經	佛 說 解 節 經 
