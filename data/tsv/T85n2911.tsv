T85n2911_001:1456c14	讚僧功德經	讚 僧 功 德 經 
T85n2911_001:1456c16	　阿含經中略集出，　　歎大福田諸僧寶，	 阿 含 經 中 略 集 出 歎 大 福 田 諸 僧 寶 
T85n2911_001:1456c17	　大梵天王及帝釋，　　以大梵音讚僧寶。	 大 梵 天 王 及 帝 釋 以 大 梵 音 讚 僧 寶 
T85n2911_001:1456c18	　如地堅牢諸神等，　　讚歎一切僧寶眾，	 如 地 堅 牢 諸 神 等 讚 歎 一 切 僧 寶 眾 
T85n2911_001:1456c19	　我末法中出家人，　　常住僧寶常住僧。	 我 末 法 中 出 家 人 常 住 僧 寶 常 住 僧 
T85n2911_001:1456c20	　僧寶僧共興佛法，　　志求菩提微妙果，	 僧 寶 僧 共 興 佛 法 志 求 菩 提 微 妙 果 
T85n2911_001:1456c21	　於濁苦惡世界中，　　常在如來清淨眾。	 於 濁 苦 惡 世 界 中 常 在 如 來 清 淨 眾 
T85n2911_001:1456c22	　僧中或有求四果，　　或以證果在僧中，	 僧 中 或 有 求 四 果 或 以 證 果 在 僧 中 
T85n2911_001:1456c23	　此等八輩諸上人，　　和合僧中常不斷。	 此 等 八 輩 諸 上 人 和 合 僧 中 常 不 斷 
T85n2911_001:1456c24	　或有頭陀常乞食，　　或有山間樂寂靜，	 或 有 頭 陀 常 乞 食 或 有 山 間 樂 寂 靜 
T85n2911_001:1456c25	　乃至於微細戒中，　　不犯如來嚴命教。	 乃 至 於 微 細 戒 中 不 犯 如 來 嚴 命 教 
T85n2911_001:1456c26	　或有深廣學智慧，　　或有息慮習諸禪，	 或 有 深 廣 學 智 慧 或 有 息 慮 習 諸 禪 
T85n2911_001:1456c27	　并皆集在僧眾中，　　猶如百川歸大海。	 并 皆 集 在 僧 眾 中 猶 如 百 川 歸 大 海 
T85n2911_001:1456c28	　殊勝妙寶大德僧，　　長養眾生功德種，	 殊 勝 妙 寶 大 德 僧 長 養 眾 生 功 德 種 
T85n2911_001:1456c29	　能與人天勝果者，　　無過佛法僧寶眾。	 能 與 人 天 勝 果 者 無 過 佛 法 僧 寶 眾 
T85n2911_001:1457a01	　善心僧中施掬水，　　獲福多於大海量，	 善 心 僧 中 施 掬 水 獲 福 多 於 大 海 量 
T85n2911_001:1457a02	　微塵尚可有算期，　　僧中施寶無有盡。	 微 塵 尚 可 有 算 期 僧 中 施 寶 無 有 盡 
T85n2911_001:1457a03	　若人當來求遠離，　　越於生死貧窮河，	 若 人 當 來 求 遠 離 越 於 生 死 貧 窮 河 
T85n2911_001:1457a04	　應當速疾志誠心，　　於僧寶中樹因果。	 應 當 速 疾 志 誠 心 於 僧 寶 中 樹 因 果 
T85n2911_001:1457a05	　於此最妙良福田，　　若有種植功德子，	 於 此 最 妙 良 福 田 若 有 種 植 功 德 子 
T85n2911_001:1457a06	　當來收獲無邊畔，　　猶如雲中含大雨。	 當 來 收 獲 無 邊 畔 猶 如 雲 中 含 大 雨 
T85n2911_001:1457a07	　施者不籌量度者，　　平等奉施無二心，	 施 者 不 籌 量 度 者 平 等 奉 施 無 二 心 
T85n2911_001:1457a08	　是人方可能堪任，　　受人天中勝如果。	 是 人 方 可 能 堪 任 受 人 天 中 勝 如 果 
T85n2911_001:1457a09	　無量功德具莊嚴，　　大悲世尊弟子眾，	 無量功德 具 莊 嚴 大 悲 世 尊 弟 子 眾 
T85n2911_001:1457a10	　凡人肉眼難分別，　　猶如灰覆於火上。	 凡 人 肉 眼 難 分 別 猶 如 灰 覆 於 火 上 
T85n2911_001:1457a11	　或有外現犯戒相，　　內祕無量諸功德，	 或 有 外 現 犯 戒 相 內 祕 無 量 諸 功 德 
T85n2911_001:1457a12	　應當信順崇重之，　　賢聖愚凡不可測。	 應 當 信 順 崇 重 之 賢 聖 愚 凡 不 可 測 
T85n2911_001:1457a13	　或有外現具威儀，　　或示未能捨其欲，	 或 有 外 現 具 威 儀 或 示 未 能 捨 其 欲 
T85n2911_001:1457a14	　外相人觀謂凡夫，　　不妨內即是其聖。	 外 相 人 觀 謂 凡 夫 不 妨 內 即 是 其 聖 
T85n2911_001:1457a15	　內如四種菴羅果，　　生熟難分不可別，	 內 如 四 種 菴 羅 果 生 熟 難 分 不 可 別 
T85n2911_001:1457a16	　如來弟子亦如是，　　有戒無戒亦難辨。	 如 來 弟 子 亦 如 是 有 戒 無 戒 亦 難 辨 
T85n2911_001:1457a17	　是故殷勤勸諸人，　　不聽毀罵僧寶眾，	 是 故 殷 勤 勸 諸 人 不 聽 毀 罵 僧 寶 眾 
T85n2911_001:1457a18	　若欲不沈淪苦海，　　常當敬重植良田。	 若 欲 不 沈 淪 苦 海 常 當 敬 重 植 良 田 
T85n2911_001:1457a19	　常欲人中受樂者，　　亦當供養苾芻僧，	 常 欲 人 中 受 樂 者 亦 當 供 養 苾 芻 僧 
T85n2911_001:1457a20	　勿以凡夫下劣心，　　分別如來弟子眾。	 勿 以 凡 夫 下 劣 心 分 別 如 來 弟 子 眾 
T85n2911_001:1457a21	　若有清信士女等，　　能於十念生信心，	 若 有 清 信 士 女 等 能 於 十 念 生 信 心 
T85n2911_001:1457a22	　平等供養苾芻僧，　　是人獲得無量報。	 平 等 供 養 苾 芻 僧 是 人 獲 得 無 量 報 
T85n2911_001:1457a23	　若於僧中起邪見，　　當來定墮三惡道，	 若 於 僧 中 起 邪 見 當 來 定 墮 三 惡 道 
T85n2911_001:1457a24	　世尊親自以梵音，　　金口弘宣誠不妄。	 世 尊 親 自 以 梵 音 金 口 弘 宣 誠 不 妄 
T85n2911_001:1457a25	　寧以利刀割其舌，　　或以捻杵碎其身，	 寧 以 利 刀 割 其 舌 或 以 捻 杵 碎 其 身 
T85n2911_001:1457a26	　不應一念嗔恚心，　　謗毀如來淨僧眾。	 不 應 一 念 嗔 恚 心 謗 毀 如 來 淨 僧 眾 
T85n2911_001:1457a27	　寧以吞大熱鐵丸，　　寧便口中出猛焰，	 寧 以 吞 大 熱 鐵 丸 寧 便 口 中 出 猛 焰 
T85n2911_001:1457a28	　不應戲論以一言，　　毀罵出家清淨眾。	 不 應 戲 論 以 一 言 毀 罵 出 家 清 淨 眾 
T85n2911_001:1457a29	　寧以利刀自屠割，　　殘害支節毀肌膚，	 寧 以 利 刀 自 屠 割 殘 害 支 節 毀 肌 膚 
T85n2911_001:1457b01	　不應戲笑調凡愚，　　何呪打罵苾芻眾？	 不 應 戲 笑 調 凡 愚 何 呪 打 罵 苾 芻 眾 
T85n2911_001:1457b02	　寧以自手挑兩目，　　寧於多劫受生盲，	 寧 以 自 手 挑 兩 目 寧 於 多 劫 受 生 盲 
T85n2911_001:1457b03	　其於習行離欲人，　　不應惡眼而瞻視。	 其 於 習 行 離 欲 人 不 應 惡 眼 而 瞻 視 
T85n2911_001:1457b04	　寧毀精舍及制多，　　寧焚七寶舍利塔，	 寧 毀 精 舍 及 制 多 寧 焚 七 寶 舍 利 塔 
T85n2911_001:1457b05	　勿於僧中出惡言，　　誹謗如來清淨眾。	 勿 於 僧 中 出 惡 言 誹 謗 如 來 清 淨 眾 
T85n2911_001:1457b06	　毀塔之人自墮落，　　經無量劫受諸苦，	 毀 塔 之 人 自 墮 落 經 無 量 劫 受 諸 苦 
T85n2911_001:1457b07	　好說眾僧短長者，　　自墮亦引無量眾。	 好 說 眾 僧 短 長 者 自 墮 亦 引 無 量 眾 
T85n2911_001:1457b08	　是故智者善思量，　　勿於僧中起輕慢，	 是 故 智 者 善 思 量 勿 於 僧 中 起 輕 慢 
T85n2911_001:1457b09	　善自防護口業非，　　莫談此持彼犯戒。	 善 自 防 護 口 業 非 莫 談 此 持 彼 犯 戒 
T85n2911_001:1457b10	　若一惡言毀沙門，　　當墮泥犁受極苦，	 若 一 惡 言 毀 沙 門 當 墮 泥 犁 受 極 苦 
T85n2911_001:1457b11	　從地獄出得人身，　　即招聾盲瘖瘂報。	 從 地 獄 出 得 人 身 即 招 聾 盲 瘖 瘂 報 
T85n2911_001:1457b12	　世間多有愚劣人，　　談說僧尼諸過惡，	 世 間 多 有 愚 劣 人 談 說 僧 尼 諸 過 惡 
T85n2911_001:1457b13	　因茲墮落惡道中，　　永劫沈淪沒苦海。	 因 茲 墮 落 惡 道 中 永 劫 沈 淪 沒 苦 海 
T85n2911_001:1457b14	　大悲世尊禮大眾，　　尊敬和合大德僧，	 大 悲 世 尊 禮 大 眾 尊 敬 和 合 大 德 僧 
T85n2911_001:1457b15	　諸佛尚自致慇懃，　　何況凡夫輕慢眾？	 諸 佛 尚 自 致 慇 懃 何 況 凡 夫 輕 慢 眾 
T85n2911_001:1457b16	　世間多有信心人，　　崇重世尊弟子者，	 世 間 多 有 信 心 人 崇 重 世 尊 弟 子 者 
T85n2911_001:1457b17	　聞說三寶短長時，　　怨於僧中起邪見。	 聞 說 三 寶 短 長 時 怨 於 僧 中 起 邪 見 
T85n2911_001:1457b18	　因此退敗諸善人，　　毀壞如來清淨眾，	 因 此 退 敗 諸 善 人 毀 壞 如 來 清 淨 眾 
T85n2911_001:1457b19	　不見賢劫千世尊，　　是故智者應思忖。	 不 見 賢 劫 千 世 尊 是 故 智 者 應 思 忖 
T85n2911_001:1457b20	　昔有俱迦離苾芻，　　以一惡言罵僧眾，	 昔 有 俱 迦 離 苾 芻 以 一 惡 言 罵 僧 眾 
T85n2911_001:1457b21	　猶落鉢頭磨地獄，　　舌被犁耕數萬段。	 猶 落 鉢 頭 磨 地 獄 舌 被 犁 耕 數 萬 段 
T85n2911_001:1457b22	　亦有迦葉佛弟子，　　謗毀無量世間人，	 亦 有 迦 葉 佛 弟 子 謗 毀 無 量 世 間 人 
T85n2911_001:1457b23	　承斯惡業捨殘形，　　還受耕舌地獄苦。	 承 斯 惡 業 捨 殘 形 還 受 耕 舌 地 獄 苦 
T85n2911_001:1457b24	　沙門懷忿毀諸人，　　尚招無量口業報，	 沙 門 懷 忿 毀 諸 人 尚 招 無 量 口 業 報 
T85n2911_001:1457b25	　何況無戒白衣人，　　罵僧免墮惡道者？	 何 況 無 戒 白 衣 人 罵 僧 免 墮 惡 道 者 
T85n2911_001:1457b26	　是故智人不應罵，　　乃至草木塼瓦等，	 是 故 智 人 不 應 罵 乃 至 草 木 塼 瓦 等 
T85n2911_001:1457b27	　況毀清淨出家人，　　習行離欲善法者？	 況 毀 清 淨 出 家 人 習 行 離 欲 善 法 者 
T85n2911_001:1457b28	　縱使慾火熾燒心，　　點污尸羅清淨戒，	 縱 使 慾 火 熾 燒 心 點 污 尸 羅 清 淨 戒 
T85n2911_001:1457b29	　不久速能自懺除，　　還入如來聖眾位。	 不 久 速 能 自 懺 除 還 入 如 來 聖 眾 位 
T85n2911_001:1457c01	　如人暫迷失其道，　　有目還能尋本路，	 如 人 暫 迷 失 其 道 有 目 還 能 尋 本 路 
T85n2911_001:1457c02	　苾芻雖犯世尊禁，　　雖然暫犯還能滅。	 苾 芻 雖 犯 世 尊 禁 雖 然 暫 犯 還 能 滅 
T85n2911_001:1457c03	　如人平地蹶脚時，　　有足還能而速起，	 如 人 平 地 蹶 脚 時 有 足 還 能 而 速 起 
T85n2911_001:1457c04	　苾芻雖暫缺尸羅，　　雖犯不久還能補。	 苾 芻 雖 暫 缺 尸 羅 雖 犯 不 久 還 能 補 
T85n2911_001:1457c05	　猶如世間金寶器，　　雖破其價一種貴，	 猶 如 世 間 金 寶 器 雖 破 其 價 一 種 貴 
T85n2911_001:1457c06	　木器縱然全不漏，　　不可比於破寶器。	 木 器 縱 然 全 不 漏 不 可 比 於 破 寶 器 
T85n2911_001:1457c07	　破禁苾芻雖無戒，　　初心出家功德勝，	 破 禁 苾 芻 雖 無 戒 初 心 出 家 功 德 勝 
T85n2911_001:1457c08	　百千萬億白衣人，　　功德縱多不及彼。	 百 千 萬 億 白 衣 人 功 德 縱 多 不 及 彼 
T85n2911_001:1457c09	　出家弟子能堪任，　　繼嗣如來末代法，	 出 家 弟 子 能 堪 任 繼 嗣 如 來 末 代 法 
T85n2911_001:1457c10	　萬德無量在俗人，　　不能須臾弘聖教。	 萬 德 無 量 在 俗 人 不 能 須 臾 弘 聖 教 
T85n2911_001:1457c11	　最下犯禁破戒僧，　　供養由獲萬億報，	 最 下 犯 禁 破 戒 僧 供 養 由 獲 萬 億 報 
T85n2911_001:1457c12	　是故世尊讚勝因，　　天上人中受尊貴。	 是 故 世 尊 讚 勝 因 天 上 人 中 受 尊 貴 
T85n2911_001:1457c13	　是故殷勤勸諸人，　　勿毀如來僧寶眾，	 是 故 殷 勤 勸 諸 人 勿 毀 如 來 僧 寶 眾 
T85n2911_001:1457c14	　今生習惡因緣故，　　當來業成亦毀佛。	 今 生 習 惡 因 緣 故 當 來 業 成 亦 毀 佛 
T85n2911_001:1457c15	　緣茲身口意業支，　　永斷世間人天種，	 緣 茲 身口意業 支 永 斷 世 間 人 天 種 
T85n2911_001:1457c16	　當墮三塗惡道中，　　億劫沈淪無休息。	 當 墮 三 塗 惡 道 中 億 劫 沈 淪 無 休 息 
T85n2911_001:1457c17	　若於清眾起正信，　　無有毀謗名僧罪，	 若 於 清 眾 起 正 信 無 有 毀 謗 名 僧 罪 
T85n2911_001:1457c18	　常能防護口業過，　　不談如來僧寶眾。	 常 能 防 護 口 業 過 不 談 如 來 僧 寶 眾 
T85n2911_001:1457c19	　若人於僧有罵罪，　　應須志誠速求懺，	 若 人 於 僧 有 罵 罪 應 須 志 誠 速 求 懺 
T85n2911_001:1457c20	　於僧勿起憍慢心，　　來生受苦必當悔。	 於 僧 勿 起 憍 慢 心 來 生 受 苦 必 當 悔 
T85n2911_001:1457c21	　如僧剎那有功德，　　其福不容於大地，	 如 僧 剎 那 有 功 德 其 福 不 容 於 大 地 
T85n2911_001:1457c22	　何況經月累歲年，　　堅持如來嚴禁戒。	 何 況 經 月 累 歲 年 堅 持 如 來 嚴 禁 戒 
T85n2911_001:1457c23	　是人持戒功德報，　　佛於一劫說不盡，	 是 人 持 戒 功 德 報 佛 於 一 劫 說 不 盡 
T85n2911_001:1457c24	　況餘凡俗知其邊，　　福等虛空無有量。	 況 餘 凡 俗 知 其 邊 福 等 虛 空 無 有 量 
T85n2911_001:1457c25	　當知功德廣莊嚴，　　釋迦如來僧寶眾，	 當 知 功 德 廣 莊 嚴 釋 迦 如 來 僧 寶 眾 
T85n2911_001:1457c26	　是故不聽在家者，　　毀辱打罵出家僧。	 是 故 不 聽 在 家 者 毀 辱 打 罵 出 家 僧 
T85n2911_001:1457c27	　縱見沙門犯戒時，　　當寬其意勿嫌毀，	 縱 見 沙 門 犯 戒 時 當 寬 其 意 勿 嫌 毀 
T85n2911_001:1457c28	　如入芳叢採妙花，　　不應摘選枯枝葉。	 如 入 芳 叢 採 妙 花 不 應 摘 選 枯 枝 葉 
T85n2911_001:1457c29	　廣大清淨佛法海，　　多有持戒精修者，	 廣 大 清 淨 佛 法 海 多 有 持 戒 精 修 者 
T85n2911_001:1458a01	　其中縱有犯威儀，　　白衣不應生毀謗。	 其 中 縱 有 犯 威 儀 白 衣 不 應 生 毀 謗 
T85n2911_001:1458a02	　譬如田中新苗稼，　　於中亦有稗莠草，	 譬 如 田 中 新 苗 稼 於 中 亦 有 稗 莠 草 
T85n2911_001:1458a03	　應可一種敬良田，　　不應揀選生分別。	 應 可 一 種 敬 良 田 不 應 揀 選 生 分 別 
T85n2911_001:1458a04	　是以世尊制諸人，　　不聽毀謗沙門眾，	 是 以 世 尊 制 諸 人 不 聽 毀 謗 沙 門 眾 
T85n2911_001:1458a05	　唯當尊重生敬心，　　同此受勝諸天報。	 唯 當 尊 重 生 敬 心 同 此 受 勝 諸 天 報 
T85n2911_001:1458a06	　佛日滅沒雖久遠，　　僧寶連暉傳法燈，	 佛 日 滅 沒 雖 久 遠 僧 寶 連 暉 傳 法 燈 
T85n2911_001:1458a07	　猶如龍王降甘雨，　　大地萠芽普洽潤。	 猶 如 龍 王 降 甘 雨 大 地 萠 芽 普 洽 潤 
T85n2911_001:1458a08	　和合僧寶亦如是，　　雨於如來妙法雨，	 和 合 僧 寶 亦 如 是 雨 於 如 來 妙 法 雨 
T85n2911_001:1458a09	　滋潤枯渴諸群生，　　長養善牙功德種。	 滋 潤 枯 渴 諸 群 生 長 養 善 牙 功 德 種 
T85n2911_001:1458a10	　於多劫中宿植田，　　得為如來弟子眾，	 於 多 劫 中 宿 植 田 得 為 如 來 弟 子 眾 
T85n2911_001:1458a11	　處在賢聖法海中，　　飲妙解脫甘露味。	 處 在 賢 聖 法 海 中 飲 妙 解 脫 甘 露 味 
T85n2911_001:1458a12	　傳持世尊末代教，　　流化十方諸國土，	 傳 持 世 尊 末 代 教 流 化 十 方 諸 國 土 
T85n2911_001:1458a13	　利益一切諸眾生，　　令佛法輪恒不絕。	 利 益 一 切 諸 眾 生 令 佛 法 輪 恒 不 絕 
T85n2911_001:1458a14	　佛法久後滅沒時，　　伽藍精舍毀成聚，	 佛 法 久 後 滅 沒 時 伽 藍 精 舍 毀 成 聚 
T85n2911_001:1458a15	　龕塔尊像併荒涼，　　設欲供養難可得。	 龕 塔 尊 像 併 荒 涼 設 欲 供 養 難 可 得 
T85n2911_001:1458a16	　壁畫僧形不可見，　　何況得聞於正法？	 壁 畫 僧 形 不 可 見 何 況 得 聞 於 正 法 
T85n2911_001:1458a17	　人身難得生人中，　　佛法難逢今已遇。	 人 身 難 得 生 人 中 佛 法 難 逢 今 已 遇 
T85n2911_001:1458a18	　如何於妙良福田，　　不種當來功德種？	 如 何 於 妙 良 福 田 不 種 當 來 功 德 種 
T85n2911_001:1458a19	　冥路懸遠不可達，　　當辦資糧備前所。	 冥 路 懸 遠 不 可 達 當 辦 資 糧 備 前 所 
T85n2911_001:1458a20	　善福田中不種植，　　當來嶮路之資糧，	 善 福 田 中 不 種 植 當 來 嶮 路 之 資 糧 
T85n2911_001:1458a21	　是故諸人應善思，　　聞經僧中應惠施。	 是 故 諸 人 應 善 思 聞 經 僧 中 應 惠 施 
T85n2911_001:1458a22	　依經我略讚僧寶，　　功德無量遍虛空，	 依 經 我 略 讚 僧 寶 功 德 無 量 遍 虛 空 
