X63n1254_001:0735b06	正行集	正 行 集 
X63n1254_001:0735b08	西京寶應寺沙門釋　清覺　述	西 京 寶 應 寺 沙 門 釋 清 覺 述 
X63n1254_001:0735b09	凡君子者。不在乎貴。不在乎賤。不在乎貧。不在乎富。	凡 君 子 者 不 在 乎 貴 不 在 乎 賤 不 在 乎 貧 不 在 乎 富 
X63n1254_001:0735b10	唯在乎行也。君子之體。德行以成之。孝敬以加之。故	唯 在 乎 行 也 君 子 之 體 德 行 以 成 之 孝 敬 以 加 之 故 
X63n1254_001:0735b11	其廣固貞淨。世莫得焉。其廣也如海。其固也如山。其	其 廣 固 貞 淨 世 莫 得 焉 其 廣 也 如 海 其 固 也 如 山 其 
X63n1254_001:0735b12	貞也如松。其淨也如水。如海之廣者。深不可量。闊不	貞 也 如 松 其 淨 也 如 水 如 海 之 廣 者 深 不 可 量 闊 不 
X63n1254_001:0735b13	可測。減之不降。添之不盈。渾之不能使其濁。穢之不	可 測 減 之 不 降 添 之 不 盈 渾 之 不 能 使 其 濁 穢 之 不 
X63n1254_001:0735b14	能改其清。亦乃隱於珠懷其寶。浩渺廓落。無不納焉。	能 改 其 清 亦 乃 隱 於 珠 懷 其 寶 浩 渺 廓 落 無 不 納 焉 
X63n1254_001:0735b15	如山之固者。高而不危。久而不朽。移之不動。搖之不	如 山 之 固 者 高 而 不 危 久 而 不 朽 移 之 不 動 搖 之 不 
X63n1254_001:0735b16	傾。幽靜不能使其絕。塵埃不能合其有。亦乃隱於賢	傾 幽 靜 不 能 使 其 絕 塵 埃 不 能 合 其 有 亦 乃 隱 於 賢 
X63n1254_001:0735b17	藏於仙。崎嶇曠邈。無不產焉。如松之貞者。榮枯莫知。	藏 於 仙 崎 嶇 曠 邈 無 不 產 焉 如 松 之 貞 者 榮 枯 莫 知 
X63n1254_001:0735b18	蒼翠長在。霜雪不能令其凋。冬夏不能變其色。如水	蒼 翠 長 在 霜 雪 不 能 令 其 凋 冬 夏 不 能 變 其 色 如 水 
X63n1254_001:0735b19	之淨者。濟渭各色。平澹自然。鑑物不能遁其形。潤澤	之 淨 者 濟 渭 各 色 平 澹 自 然 鑑 物 不 能 遁 其 形 潤 澤 
X63n1254_001:0735b20	不能踰其利。凡君子者。寬宏大量。高識遠見。理其性。	不 能 踰 其 利 凡 君 子 者 寬 宏 大 量 高 識 遠 見 理 其 性 
X63n1254_001:0735b21	靜其神。修其德。蘊其行。以教以緒。無縱無恣。不侮不	靜 其 神 修 其 德 蘊 其 行 以 教 以 緒 無 縱 無 恣 不 侮 不 
X63n1254_001:0735b22	驕。絕毀絕譽。不彰他人之過。不行自己之非。和其光	驕 絕 毀 絕 譽 不 彰 他 人 之 過 不 行 自 己 之 非 和 其 光 
X63n1254_001:0735b23	而同其塵。薦其賢而任其德。禮無不恭。事無不從。孝	而 同 其 塵 薦 其 賢 而 任 其 德 禮 無 不 恭 事 無 不 從 孝 
X63n1254_001:0735b24	無不順。義無不忠。躰察智慧。審別賢愚。不以多求而	無 不 順 義 無 不 忠 躰 察 智 慧 審 別 賢 愚 不 以 多 求 而 
X63n1254_001:0735c01	亂心。不以貪暴而害己。不以塗炭而樂禍。不以忘舊	亂 心 不 以 貪 暴 而 害 己 不 以 塗 炭 而 樂 禍 不 以 忘 舊 
X63n1254_001:0735c02	而逐新。故任道而含弘。常堅心而守志。此四者。大人	而 逐 新 故 任 道 而 含 弘 常 堅 心 而 守 志 此 四 者 大 人 
X63n1254_001:0735c03	君子之要道也。又須行同日月。量比山川。順四時。合	君 子 之 要 道 也 又 須 行 同 日 月 量 比 山 川 順 四 時 合 
X63n1254_001:0735c04	萬物。行同日月者。使之無偏照。量比山川者。使之無	萬 物 行 同 日 月 者 使 之 無 偏 照 量 比 山 川 者 使 之 無 
X63n1254_001:0735c05	遷改。順四時者。使之有期信。合萬物者。使之知動靜。	遷 改 順 四 時 者 使 之 有 期 信 合 萬 物 者 使 之 知 動 靜 
X63n1254_001:0735c06	故曰。君子有德。四方美之。郡守有德。百姓欽之。鄉閭	故 曰 君 子 有 德 四 方 美 之 郡 守 有 德 百 姓 欽 之 鄉 閭 
X63n1254_001:0735c07	有德。眾人仰之。家尊有德。門風顯之	有 德 眾 人 仰 之 家 尊 有 德 門 風 顯 之 
X63n1254_001:0735c08	皇天無親。惟德是輔。如蓬生於麻中。不扶而自直。如	皇 天 無 親 惟 德 是 輔 如 蓬 生 於 麻 中 不 扶 而 自 直 如 
X63n1254_001:0735c09	蘭雜於叢芳。不待薰而自馨。不以利己而損人。不以	蘭 雜 於 叢 芳 不 待 薰 而 自 馨 不 以 利 己 而 損 人 不 以 
X63n1254_001:0735c10	非他而自是。不以卑人而自尊。不以輕人而自重。不	非 他 而 自 是 不 以 卑 人 而 自 尊 不 以 輕 人 而 自 重 不 
X63n1254_001:0735c11	以非道而交友。不以結怨而讎人。不窺無義之財。不	以 非 道 而 交 友 不 以 結 怨 而 讎 人 不 窺 無 義 之 財 不 
X63n1254_001:0735c12	受無功之賞。施恩而不望報。報恩而恨不深。故書云。	受 無 功 之 賞 施 恩 而 不 望 報 報 恩 而 恨 不 深 故 書 云 
X63n1254_001:0735c13	臨之以財。則見其廉。近之以色。則見其貞。告之以危。	臨 之 以 財 則 見 其 廉 近 之 以 色 則 見 其 貞 告 之 以 危 
X63n1254_001:0735c14	則見其勇。醉之以酒。則見其態。莊子曰。遠使之而觀	則 見 其 勇 醉 之 以 酒 則 見 其 態 莊 子 曰 遠 使 之 而 觀 
X63n1254_001:0735c15	其忠。近使之而觀其敬。煩使之而觀其能。卒問之而	其 忠 近 使 之 而 觀 其 敬 煩 使 之 而 觀 其 能 卒 問 之 而 
X63n1254_001:0735c16	觀其智。急期之而觀其信。寵貴之人。觀其不驕奢。榮	觀 其 智 急 期 之 而 觀 其 信 寵 貴 之 人 觀 其 不 驕 奢 榮 
X63n1254_001:0735c17	顯之人。觀其不矜誇。少者觀其恭敬。好學者觀其廉	顯 之 人 觀 其 不 矜 誇 少 者 觀 其 恭 敬 好 學 者 觀 其 廉 
X63n1254_001:0735c18	潔務行。老者觀其思慎而不逾。父子之間。觀其慈孝。	潔 務 行 老 者 觀 其 思 慎 而 不 逾 父 子 之 間 觀 其 慈 孝 
X63n1254_001:0735c19	兄弟之間。觀其知友。鄉閭之間。觀其信義。君臣之間。	兄 弟 之 間 觀 其 知 友 鄉 閭 之 間 觀 其 信 義 君 臣 之 間 
X63n1254_001:0735c20	觀其忠惠。是故慎初護末。砥名礪行。邪正不變其心。	觀 其 忠 惠 是 故 慎 初 護 末 砥 名 礪 行 邪 正 不 變 其 心 
X63n1254_001:0735c21	反覆不改其志。臨下以寬。居上不危。如此則可為廓	反 覆 不 改 其 志 臨 下 以 寬 居 上 不 危 如 此 則 可 為 廓 
X63n1254_001:0735c22	之材。永免愆瑕矣。	之 材 永 免 愆 瑕 矣 
X63n1254_001:0735c23	四十八等。	四 十 八 等 
X63n1254_001:0735c24	　聖人則天法地　　賢人杳冥難測	 聖 人 則 天 法 地 賢 人 杳 冥 難 測 
X63n1254_001:0736a01	　道人心無滯碍　　覺人知其本性	 道 人 心 無 滯 碍 覺 人 知 其 本 性 
X63n1254_001:0736a02	　捨人知無便與　　戒人察其罪福	 捨 人 知 無 便 與 戒 人 察 其 罪 福 
X63n1254_001:0736a03	　忍人口無過失　　進人修無懈怠	 忍 人 口 無 過 失 進 人 修 無 懈 怠 
X63n1254_001:0736a04	　定人心無散亂　　智人遠於機變	 定 人 心 無 散 亂 智 人 遠 於 機 變 
X63n1254_001:0736a05	　義人推功讓德　　審人視聽不非	 義 人 推 功 讓 德 審 人 視 聽 不 非 
X63n1254_001:0736a06	　政人公道不私　　省人非財不納	 政 人 公 道 不 私 省 人 非 財 不 納 
X63n1254_001:0736a07	　安人心無異動　　隱人遁世育德	 安 人 心 無 異 動 隱 人 遁 世 育 德 
X63n1254_001:0736a08	　恭人禮度不虧　　敬人尊上愛下	 恭 人 禮 度 不 虧 敬 人 尊 上 愛 下 
X63n1254_001:0736a09	　信人言無反覆　　謹人不越禮度	 信 人 言 無 反 覆 謹 人 不 越 禮 度 
X63n1254_001:0736a10	　寬人臨下不危　　深人遠見未萠	 寬 人 臨 下 不 危 深 人 遠 見 未 萠 
X63n1254_001:0736a11	　善人內行不嗔　　行人好述善事	 善 人 內 行 不 嗔 行 人 好 述 善 事 
X63n1254_001:0736a12	　謀人深知遠見　　忠人事君盡節	 謀 人 深 知 遠 見 忠 人 事 君 盡 節 
X63n1254_001:0736a13	　讓人薦賢任能　　儉人節用不費	 讓 人 薦 賢 任 能 儉 人 節 用 不 費 
X63n1254_001:0736a14	　孝人奉侍不闕　　明人不處暗事	 孝 人 奉 侍 不 闕 明 人 不 處 暗 事 
X63n1254_001:0736a15	　辯人不納閑詞　　學人親近知識	 辯 人 不 納 閑 詞 學 人 親 近 知 識 
X63n1254_001:0736a16	　慈人心無殺害　　富人濟貧惠物	 慈 人 心 無 殺 害 富 人 濟 貧 惠 物 
X63n1254_001:0736a17	　貴人敬佛重僧　　達人不貪五慾	 貴 人 敬 佛 重 僧 達 人 不 貪 五 慾 
X63n1254_001:0736a18	　清人不染俗塵　　靜人覺意知空	 清 人 不 染 俗 塵 靜 人 覺 意 知 空 
X63n1254_001:0736a19	　大人心包天地　　好人舉善薦賢	 大 人 心 包 天 地 好 人 舉 善 薦 賢 
X63n1254_001:0736a20	　愚人不知慚耻　　癡人不鑑名賢	 愚 人 不 知 慚 耻 癡 人 不 鑑 名 賢 
X63n1254_001:0736a21	　頑人不懼公法　　惡人常好殺生	 頑 人 不 懼 公 法 惡 人 常 好 殺 生 
X63n1254_001:0736a22	　濁人不分明白　　俗人貪財戀色	 濁 人 不 分 明 白 俗 人 貪 財 戀 色 
X63n1254_001:0736a23	　逆人不孝父母　　小人不識尊卑	 逆 人 不 孝 父 母 小 人 不 識 尊 卑 
X63n1254_001:0736a24	凡君子立身為人。無逾此四十八等。但以大道合其	凡 君 子 立 身 為 人 無 逾 此 四 十 八 等 但 以 大 道 合 其 
X63n1254_001:0736b01	體。則是聖人賢人之倫。若孝不行於家。慈不行於己。	體 則 是 聖 人 賢 人 之 倫 若 孝 不 行 於 家 慈 不 行 於 己 
X63n1254_001:0736b02	恩不行於親。惠不及於人。義不施於友。忠不施於國。	恩 不 行 於 親 惠 不 及 於 人 義 不 施 於 友 忠 不 施 於 國 
X63n1254_001:0736b03	勇不救於危。謀不信於善。寬不臨於下。明不審於事。	勇 不 救 於 危 謀 不 信 於 善 寬 不 臨 於 下 明 不 審 於 事 
X63n1254_001:0736b04	見非親而親者。謟也。見親貧而疎者。逆也。背善向惡。	見 非 親 而 親 者 謟 也 見 親 貧 而 疎 者 逆 也 背 善 向 惡 
X63n1254_001:0736b05	謀陷忠良。親附小人。不近君子者。此乃上天不容之	謀 陷 忠 良 親 附 小 人 不 近 君 子 者 此 乃 上 天 不 容 之 
X63n1254_001:0736b06	物。何足言之。賢者欽於德。愚者重於財。綺羅華飾者。	物 何 足 言 之 賢 者 欽 於 德 愚 者 重 於 財 綺 羅 華 飾 者 
X63n1254_001:0736b07	須知有布素之衣。珍飱玉食者。須知有糟糠之饌。雕	須 知 有 布 素 之 衣 珍 飱 玉 食 者 須 知 有 糟 糠 之 饌 雕 
X63n1254_001:0736b08	墻峻宇者。須知有茅茨之室。積粟千鍾者。須知有斗	墻 峻 宇 者 須 知 有 茅 茨 之 室 積 粟 千 鍾 者 須 知 有 斗 
X63n1254_001:0736b09	筲之儲。榮官大爵者。須知有冤屈之害。安居樂處者。	筲 之 儲 榮 官 大 爵 者 須 知 有 冤 屈 之 害 安 居 樂 處 者 
X63n1254_001:0736b10	須知有驅役之勞。躍馬揮鞭者。須知有負擔之苦。人	須 知 有 驅 役 之 勞 躍 馬 揮 鞭 者 須 知 有 負 擔 之 苦 人 
X63n1254_001:0736b11	有危困急難。當須救之。不可坐看成敗。見危不救者。	有 危 困 急 難 當 須 救 之 不 可 坐 看 成 敗 見 危 不 救 者 
X63n1254_001:0736b12	非人也。不自知足者。非人也。見貧不濟者。非人也。施	非 人 也 不 自 知 足 者 非 人 也 見 貧 不 濟 者 非 人 也 施 
X63n1254_001:0736b13	恩望報者。非人也。不改己過者。非人也。輕上慢下者。	恩 望 報 者 非 人 也 不 改 己 過 者 非 人 也 輕 上 慢 下 者 
X63n1254_001:0736b14	非人也。為貴欺賤者。非人也。取佞害人者。非人也。在	非 人 也 為 貴 欺 賤 者 非 人 也 取 佞 害 人 者 非 人 也 在 
X63n1254_001:0736b15	公納私者。非人也。不孝父母者。非人也。不友兄弟者。	公 納 私 者 非 人 也 不 孝 父 母 者 非 人 也 不 友 兄 弟 者 
X63n1254_001:0736b16	非人也。不和六親者。非人也。不樂好事者。非人也。夫	非 人 也 不 和 六 親 者 非 人 也 不 樂 好 事 者 非 人 也 夫 
X63n1254_001:0736b17	人須通三才。懷六藝。志四方。具五美。斷四惡。除三惑。	人 須 通 三 才 懷 六 藝 志 四 方 具 五 美 斷 四 惡 除 三 惑 
X63n1254_001:0736b18	思九畏。知四懼。莫睡眠。演胎息。慎言語。節飲食。此乃	思 九 畏 知 四 懼 莫 睡 眠 演 胎 息 慎 言 語 節 飲 食 此 乃 
X63n1254_001:0736b19	謹身節用之本也。又須立彼四門。成其具美。事君立	謹 身 節 用 之 本 也 又 須 立 彼 四 門 成 其 具 美 事 君 立 
X63n1254_001:0736b20	忠門。事父母立孝門。事朋友立義門。事師長立謹門。	忠 門 事 父 母 立 孝 門 事 朋 友 立 義 門 事 師 長 立 謹 門 
X63n1254_001:0736b21	忠門。謂見危致命也。孝門。謂色養恭敬也。義門。謂心	忠 門 謂 見 危 致 命 也 孝 門 謂 色 養 恭 敬 也 義 門 謂 心 
X63n1254_001:0736b22	無遷改也。謹門。無所懈怠也。	無 遷 改 也 謹 門 無 所 懈 怠 也 
X63n1254_001:0736b23	三教之說。其義一同。	三 教 之 說 其 義 一 同 
X63n1254_001:0736b24	儒教。則仁義禮智信。歸於忠孝君父焉。	儒 教 則 仁 義 禮 智 信 歸 於 忠 孝 君 父 焉 
X63n1254_001:0736c01	釋教。則慈悲救苦。歸於化誘羣迷焉。	釋 教 則 慈 悲 救 苦 歸 於 化 誘 羣 迷 焉 
X63n1254_001:0736c02	道教。則寂默恬澹。歸於無貪無愛焉。	道 教 則 寂 默 恬 澹 歸 於 無 貪 無 愛 焉 
X63n1254_001:0736c03	有故三教之言。可守而尊之。尋而究之。既洞其微。達	有 故 三 教 之 言 可 守 而 尊 之 尋 而 究 之 既 洞 其 微 達 
X63n1254_001:0736c04	其原。自然得聖人賢人之道。善人君子之行也。如此	其 原 自 然 得 聖 人 賢 人 之 道 善 人 君 子 之 行 也 如 此 
X63n1254_001:0736c05	則佐國。何憂乎陰陽不順。風雨不時。百姓不安。人民	則 佐 國 何 憂 乎 陰 陽 不 順 風 雨 不 時 百 姓 不 安 人 民 
X63n1254_001:0736c06	不泰。治家。則何憂乎兄弟不睦。六親不和。禮樂不行。	不 泰 治 家 則 何 憂 乎 兄 弟 不 睦 六 親 不 和 禮 樂 不 行 
X63n1254_001:0736c07	上下不正。余為此集。不敢深其意飾其詞。所貴匡導	上 下 不 正 余 為 此 集 不 敢 深 其 意 飾 其 詞 所 貴 匡 導 
X63n1254_001:0736c08	盲俗。垂于後世。言之不足。故為讚以申之。	盲 俗 垂 于 後 世 言 之 不 足 故 為 讚 以 申 之 
X63n1254_001:0736c09	讚曰。	讚 曰 
X63n1254_001:0736c10	　美哉君子　　惟善則履　　存忠存孝　　不識其嗜	 美 哉 君 子 惟 善 則 履 存 忠 存 孝 不 識 其 嗜 
X63n1254_001:0736c11	　行不逾經　　言不逾史　　靖默端莊　　高導深旨	 行 不 逾 經 言 不 逾 史 靖 默 端 莊 高 導 深 旨 
X63n1254_001:0736c12	　向善背惡　　披心求理　　貧則自樂　　富亦好義	 向 善 背 惡 披 心 求 理 貧 則 自 樂 富 亦 好 義 
X63n1254_001:0736c13	　嗟乎斯人　　實不容易	 嗟 乎 斯 人 實 不 容 易 
X63n1254_001:0736c15	正行集(終)	正 行 集 終 
